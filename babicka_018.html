<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="X">
    <meta name="apple-mobile-web-app-capable" content="yes">
    <title>X • Babička</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./babicka_017.html">
    <link rel="next" href="./babicka_019.html">
    <meta name="nb-order" content="14">
    <link rel="self" href="babicka_018.html">
    <meta name="nb-identifier" content="nemcova-babicka-2cfc9e9">
    <meta name="nb-role" content="chapter">
  </head>
  <body data-nb-words="3215" data-nb-chars="18408" class="nb-role-chapter nb-custom-style">
    <nav role="doc-toc">
      <ul>
        <li><a href="babicka_005.html">Citáty</a></li>
      </ul>
      <ul>
        <li><a href="babicka_006.html">Věnování</a></li>
      </ul>
      <ul>
        <li><a href="babicka_007.html">Vysoce urozená paní...</a></li>
      </ul>
      <ul>
        <li><a href="babicka_008.html">Dávno, dávno...</a></li>
      </ul>
      <ul>
        <li><a href="babicka_009.html">I</a></li>
      </ul>
      <ul>
        <li><a href="babicka_010.html">II</a></li>
      </ul>
      <ul>
        <li><a href="babicka_011.html">III</a></li>
      </ul>
      <ul>
        <li><a href="babicka_012.html">IV</a></li>
      </ul>
      <ul>
        <li><a href="babicka_013.html">V</a></li>
      </ul>
      <ul>
        <li><a href="babicka_014.html">VI</a></li>
      </ul>
      <ul>
        <li><a href="babicka_015.html">VII</a></li>
      </ul>
      <ul>
        <li><a href="babicka_016.html">VIII</a></li>
      </ul>
      <ul>
        <li><a href="babicka_017.html">IX</a></li>
      </ul>
      <ul>
        <li><a href="babicka_018.html">X</a></li>
      </ul>
      <ul>
        <li><a href="babicka_019.html">XI</a></li>
      </ul>
      <ul>
        <li><a href="babicka_020.html">XII</a></li>
      </ul>
      <ul>
        <li><a href="babicka_021.html">XIII</a></li>
      </ul>
      <ul>
        <li><a href="babicka_022.html">XIV</a></li>
      </ul>
      <ul>
        <li><a href="babicka_023.html">XV</a></li>
      </ul>
      <ul>
        <li><a href="babicka_024.html">XVI</a></li>
      </ul>
      <ul>
        <li><a href="babicka_025.html">XVII</a></li>
      </ul>
      <ul>
        <li><a href="babicka_026.html">XVIII</a></li>
      </ul>
      <ul>
        <li><a href="babicka_027.html">Není účel tohoto spisku... </a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./babicka_017.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="1"><span class="idea" data-nb-ref-number="1" id="idea1" data-nb-words="1" data-nb-chars="1">X</span></h1>
        <p class="chunk" data-nb-ref-number="2" data-nb-words="247" data-nb-chars="1421"><span class="idea" data-nb-ref-number="2" id="idea2" data-nb-words="247" data-nb-chars="1421">Po&nbsp;Žernovském kopci nahoru kráčí pět poutnic; je&nbsp;to&nbsp;babička a&nbsp;panímáma, Kristla, Mančinka a&nbsp;Barunka. První dvě mají bílé plachetky přes hlavu, nad obličej jako stříšku stáhnuté; děvčata kulaté klobouky. Také si&nbsp;sukničky vykasaly jako Kristla a&nbsp;starší ženy a&nbsp;na zádech nesly si&nbsp;malé ranečky, v&nbsp;nichž měly potravu. „Mně se&nbsp;zdá, že&nbsp;slyším zpěv,“ řekla Kristla, když došly na&nbsp;vrch kopce.&nbsp;– „Já také slyším.“&nbsp;– „Já také,“ ozvaly se&nbsp;děvčata; „pojďte rychle, babičko, aby nám neutekli,“ pobízely babičku a&nbsp;chtěly se&nbsp;pustit do&nbsp;běhu. „I&nbsp;vy bloudkové, když vůdce o&nbsp;nás ví, nepůjde bez nás,“ zdržela je&nbsp;babička a&nbsp;děvčata upokojeny kráčely s&nbsp;ostatními stejným krokem. Na&nbsp;vrchu pásl ovčák ovce a&nbsp;zdaleka je&nbsp;pozdravoval. „Nezmoknem, Józo?“ ptala se&nbsp;ho&nbsp;panímáma.&nbsp;– „Buďte bez starosti, do&nbsp;pozejtří to&nbsp;vydrží. Vzpomeňte i&nbsp;na mne s&nbsp;otčenáškem. Šťastnou cestu!“&nbsp;– „Dejž to&nbsp;pánbůh, vzpomeneme.“&nbsp;– „A&nbsp;babičko, jakpak to&nbsp;Józa ví, kdy má&nbsp;pršet a&nbsp;kdy má&nbsp;být hezký čas?“ ptala se&nbsp;Barunka.&nbsp;– „Když má&nbsp;pršet, tu&nbsp;lezou červíci ze&nbsp;země k&nbsp;vrchu a&nbsp;vyrývají budky; černí štíři (mloci) vykukují z&nbsp;děr, ještěrka se&nbsp;ale schovává i&nbsp;pavouk, a&nbsp;vlaštovičky lítají až&nbsp;u&nbsp;samé země. Ovčáci jsou celý boží den venku, a&nbsp;když nemají co&nbsp;dělat, tu&nbsp;oni ta&nbsp;zvířátka pozorujou, jak to&nbsp;žije a&nbsp;tyje. Nejlepší můj kalendář jsou hory a&nbsp;obloha. Podle jasnosti hor a&nbsp;barvy oblohy poznám, kdy nastává pěkný, kdy špatný čas, kdy větry, kroupy a&nbsp;sněhy přijdou,“ doložila babička.</span></p>
        <p class="chunk" data-nb-ref-number="3" data-nb-words="33" data-nb-chars="185"><span class="idea" data-nb-ref-number="3" id="idea3" data-nb-words="33" data-nb-chars="185">U&nbsp;žernovské kapličky stojí houf poutníků, muži, ženy i&nbsp;děti, nejedna matka nese si&nbsp;dítě v&nbsp;peřince s&nbsp;sebou, by&nbsp;je&nbsp;obětovala matce boží a&nbsp;buď zdraví ztracené, buď štěstí pro ně&nbsp;vyprosila.</span></p>
        <p class="chunk" data-nb-ref-number="4" data-nb-words="202" data-nb-chars="1254"><span class="idea" data-nb-ref-number="4" id="idea4" data-nb-words="202" data-nb-chars="1254">Vůdce Martinec stojí na&nbsp;prahu kapličky; jeho vysoká postava vyniká nad všechny ostatní, takže jedním pohledem svěřený sobě houfek přehlídnout může. Vida babičku i&nbsp;s&nbsp;ostatními přicházet, povídal: „Nyní jsme všickni, můžeme se&nbsp;tedy vydat na&nbsp;cestu. Dříve se&nbsp;ale pomodleme otčenáš za&nbsp;šťastnou cestu.“ Poutníci před kapličkou klekli, modlíce se, a&nbsp;vesničané, stojíce po&nbsp;návsi, modlili se&nbsp;s&nbsp;nimi. Po&nbsp;modlitbě pokropili se&nbsp;svěcenou vodou, jeden z&nbsp;výrostků vzal vysoký kříž, na&nbsp;nějž nevěsta Tomšova pověsila věnec a&nbsp;Kristla červený fábor obětovala, muži sestavili se&nbsp;s&nbsp;vůdcem okolo něho, za&nbsp;nimi ženy, spolčujíce se&nbsp;k&nbsp;sobě dle stáří. Ale ještě se&nbsp;nehnuli, ještě měly hospodyně cosi k&nbsp;vyřizování, hospodáři napomínali chasu, aby dala pozor na&nbsp;oheň a&nbsp;statek, děti škemraly „přineste nám pouti“, babičky prosily „obětujte za&nbsp;nás zdrávasek“&nbsp;– tu&nbsp;zazpíval Martinec zvučným hlasem: „Zdrávas, dcero Boha otce,“ poutníci vpadli plným chórem do&nbsp;jeho noty, mládenec vyzdvihl do&nbsp;výše ověnčený kříž a&nbsp;houf putoval za&nbsp;ním na&nbsp;cestě k&nbsp;Svatoňovicům. Při každém kříži neb kapličce drželo se&nbsp;zastavení, obětoval se&nbsp;Otčenáš a&nbsp;Věřím ke&nbsp;cti a&nbsp;chvále boží u&nbsp;každého stromu, na&nbsp;nějž zbožná mysl obraz Panny Marie zavěsila, u&nbsp;každého kříže, kde se&nbsp;nějaké neštěstí kdy stalo, modlili se.</span></p>
        <p class="chunk" data-nb-ref-number="5" data-nb-words="610" data-nb-chars="3592"><span class="idea" data-nb-ref-number="5" id="idea5" data-nb-words="610" data-nb-chars="3592">Barunka i&nbsp;Mančinka dávaly dobrý pozor na&nbsp;Martince a&nbsp;zpívaly zároveň s&nbsp;druhými. Když ale přišly za&nbsp;Červenou Hůru, začne se&nbsp;najednou Barunka ptát babičky: „Prosím vás, babičko, kde byla Turyň, odkudž bylo to&nbsp;němé děvčátko?“ Ale tenkráte nepochodila dobře; babička jí&nbsp;odpověděla: „Když jdeš na&nbsp;pouť, musíš mít obrácenou mysl k&nbsp;Bohu a&nbsp;nemyslit na&nbsp;jiné věci. Zpívejte anebo se&nbsp;tiše modlete.“&nbsp;– Děvčata zase chvilku zpívaly, ale tu&nbsp;přišly do&nbsp;lesa, leckdes červenaly se&nbsp;ještě v&nbsp;trávě jahody, bylo by&nbsp;škoda bývalo nechat jich; děvčata si&nbsp;je&nbsp;raději zutrhaly, přitom se&nbsp;jim pošinuly klobouky a&nbsp;sukně spadly, bylo zase co&nbsp;spravovat, a&nbsp;konečně si&nbsp;vzpomněla jedna i&nbsp;druhá na&nbsp;buchty v&nbsp;mošničce a&nbsp;po kousku je&nbsp;vytahovaly. Babička i&nbsp;panímáma si&nbsp;jich tak nevšímaly, byly všecky v&nbsp;pobožnost pohříženy, ale Kristla, jdouc s&nbsp;Ančou, leckdys po&nbsp;nich se&nbsp;ohlédla a&nbsp;pokárala je. „Vy jste mnoho platny na&nbsp;pouti a&nbsp;velikou zásluhu získáte si, to&nbsp;je&nbsp;pravda,“ usmála se&nbsp;jim. S&nbsp;večerem došli poutníci k&nbsp;Svatoňovicům; před městečkem se&nbsp;zastavili, ženské se&nbsp;obuly, upravily si&nbsp;trochu šat a&nbsp;teprv šly do&nbsp;městečka. Nejprve se&nbsp;šlo pod kostel k&nbsp;studánce, která vytéká sedmi prameny zpod stromu, na&nbsp;němž obraz Panny Marie. U&nbsp;té studánky poutníci kleknou, modlíce se; pak se&nbsp;každý z&nbsp;pramene napije a&nbsp;třikrát přetře oči a&nbsp;líce. Ta&nbsp;čistá, studená voda je&nbsp;voda zázračná, jejíž moci tisíce lidu zdraví svoje děkuje. Od&nbsp;studánky šli poutníci nahoru do&nbsp;osvětleného kostela, z&nbsp;něhož se&nbsp;ozýval hlahol rozličných melodií, neboť přicházely procesí z&nbsp;rozličných stran a&nbsp;každé z&nbsp;nich mělo jinou píseň. „Ach babičko, zde je&nbsp;krásně!“ šeptá Barunka.&nbsp;– „Jakž by&nbsp;nebylo; klekni a&nbsp;modli se,“ odvětuje jí&nbsp;babička. Děvče kleká k&nbsp;stařeně, která hlavu až&nbsp;na&nbsp;zem kloní, vroucí modlitbu zasílajíc k&nbsp;nejsvětější rodičce boží, jejíž obraz na&nbsp;oltáři se&nbsp;skví ozářen množstvím světel, ozdoben věnci a&nbsp;kyticemi, jež nejvíce obětovaly nevěsty a&nbsp;panny, by&nbsp;nejsvětější Panna zdaru přála jejich lásce, oděn v&nbsp;drahé roucho, ověšen skvostným šperkem, obětmi to&nbsp;těch, kdož stísněni chorobou pomoc u&nbsp;jejích nohou hledali i&nbsp;také našli. Po&nbsp;skončené modlitbě zařídil si&nbsp;vůdce u&nbsp;sakristiána, co&nbsp;měl k&nbsp;pořízení, a&nbsp;pak vedl svoje ovečky na&nbsp;nocleh. Objednávat jim jej nemusel; jako vlaštovice, když zjara přilítnou a&nbsp;do svých starých hnízd zasedají, tak šli i&nbsp;poutníci tam, kde našli rok co&nbsp;rok byť i&nbsp;neštědré uhoštění, ale přece vlídnou tvář, chléb a&nbsp;sůl a&nbsp;čisté lůžko. Panímáma a&nbsp;babička bývávaly u&nbsp;správce uhelných dolů; byli to&nbsp;staří lidé, babička říkala „ze starého světa“, a&nbsp;proto cítila se&nbsp;u&nbsp;nich jako doma. Paní správcová zaslechnouc, že&nbsp;přišli žernovští poutníci, obyčejně už&nbsp;k&nbsp;večeru na&nbsp;lavičce před stavením na&nbsp;ně&nbsp;čekala, aby si&nbsp;je&nbsp;domů zavedla. Než šly spát, ukázala hospodyně panímámě svoje poklady, celé vrchy plátna, kanafasu a&nbsp;příze, co&nbsp;nejvíce sama napředla a&nbsp;rok co&nbsp;rok rozmnožovala. „Pro koho, vzácná paní, to&nbsp;všecko chystáte, když už&nbsp;dceru jste vdala?“ divívala se&nbsp;panímáma.&nbsp;– „Ale mám tři vnučky, a&nbsp;to víte, plátno a&nbsp;vinutí je&nbsp;základ vybytí.“&nbsp;– S&nbsp;tím byly panímámy ovšem zcela srozuměny; když se&nbsp;k&nbsp;tomu ale trefil pan správce, říkal: „No maminko, vykládáte už&nbsp;zase; mám nechat vybubnovat na&nbsp;trh?“&nbsp;– „Och pantáto, to&nbsp;je&nbsp;jak plech, z&nbsp;toho nebude trh<sup id="fnref:1"><a href="#fn:1" class="footnote-ref" role="doc-noteref">1</a></sup> ani za&nbsp;padesáte let.“&nbsp;– To&nbsp;bylo ale paní správcové líto, že&nbsp;nemohla babičku ničím lepším uctít než chlebem, neboť babička, když putovala, žila jen od&nbsp;chleba a&nbsp;vody. Takový slib ale byl svatý a&nbsp;nedalo se&nbsp;proti němu ničeho namítati. Panímáma si&nbsp;též velice u&nbsp;správců libovala v&nbsp;noclehu, a&nbsp;když lehala do&nbsp;prachových podušek, vždy si&nbsp;říkala s&nbsp;velikou rozkoší: „Milé poleženíčko, jako by&nbsp;člověk do&nbsp;sněhu zapadl.“</span></p>
        <p class="chunk" data-nb-ref-number="6" data-nb-words="596" data-nb-chars="3129"><span class="idea" data-nb-ref-number="6" id="idea6" data-nb-words="596" data-nb-chars="3129">Kristla s&nbsp;Ančou byly u&nbsp;jedné vdovy, domkářky, spávaly na&nbsp;půdě na&nbsp;seně, kam jim hospodyně ustlala. Ony by&nbsp;byly na&nbsp;kameně také dobře spaly. Tu&nbsp;noc ani nezůstaly na&nbsp;půdě, nýbrž slezly po&nbsp;žebříku dolů do&nbsp;sadu. „Není-li pak tu&nbsp;tisíckrát lepší než nahoře; zahrada je&nbsp;naše komora, hvězdičky naše svíce a&nbsp;tráva zelená naše peřina,“ notovala si&nbsp;Kristinka, zabalujíc se&nbsp;do&nbsp;sukně a&nbsp;lehajíc pod strom.&nbsp;– „Tam budeme spávat, holka rozmilá,“ odpovídala jí&nbsp;Anča, lehajíc podle ní. „Ale jen poslouchej, stará Fousková chrápe, jako když kamení sype,“ smála se.&nbsp;– „Ba, to&nbsp;je&nbsp;roztomilé pospání vedle ní. Ty&nbsp;Frantino, co&nbsp;myslíš, přijdou zejtra?“ ptalo se&nbsp;děvče, obracejíc se&nbsp;ke&nbsp;své družce.&nbsp;– „Bodejť by&nbsp;nepřišli,“ tvrdila s&nbsp;jistotou Anča; „Tomeš je&nbsp;tu&nbsp;jako na&nbsp;koni, a&nbsp;Míla aby nepřišel, je&nbsp;víře nepodobno, vždyť tě&nbsp;má&nbsp;rád.“&nbsp;– „Kdo ví, nebyla ještě řeč o&nbsp;tom mezi námi.“&nbsp;– „A&nbsp;k&nbsp;čemu potřeba řeči, to&nbsp;se&nbsp;pozná; ani nevím, jestli mi&nbsp;Tomeš kdy řekl, že&nbsp;mne má&nbsp;rád, a&nbsp;máme se&nbsp;přece rádi dost a&nbsp;je už&nbsp;před svatbou.“&nbsp;– „A&nbsp;kdy bude přece najisto svatba?“&nbsp;– „Tatík nám chce předat živnost a&nbsp;jít do&nbsp;chalupy, až&nbsp;ji&nbsp;bude tedy mít dostavenou, bude svatba; někdy ke&nbsp;Kateřině. Hezké by&nbsp;to&nbsp;bylo, abychom měly svatbu jeden den.“&nbsp;– „I&nbsp;jdižiž, ty&nbsp;mluvíš, jako by&nbsp;už&nbsp;byla ruka v&nbsp;rukávě, a&nbsp;ono je&nbsp;to&nbsp;ještě za&nbsp;horami.“&nbsp;– „Co není, může být. Mílovic budou rádi, když se&nbsp;Jakub k&nbsp;vám přižení, a&nbsp;tvůj tatík by&nbsp;dostal šikovného syna; lepší by&nbsp;se&nbsp;nikdo k&nbsp;vaší živnosti ani nehodil, a&nbsp;k&nbsp;tobě také ne. Co&nbsp;je&nbsp;pravda, to&nbsp;je&nbsp;pravda, Jakub je&nbsp;nejhezčí hoch z&nbsp;celé vsi a&nbsp;Lucina rychtářovic by&nbsp;tuším naříkala pro něho.“&nbsp;– „Vidíš, to&nbsp;je&nbsp;také jeden kámen, který nám v&nbsp;cestě leží,“ vzdychla Kristla.&nbsp;– „Holečku, to&nbsp;je&nbsp;víc než jeden kámen, či&nbsp;myslíš, že&nbsp;Lucina málo váží, ta&nbsp;je&nbsp;dost vydatná o&nbsp;sobě, a&nbsp;tatík jí&nbsp;přihodí na&nbsp;váhu ještě pytlík renčáků.“&nbsp;– „Tím hůř.“&nbsp;– „Proto si&nbsp;ale hlavu nelam, byť byl i&nbsp;tatík rychtářem, to&nbsp;není ještě pánbůh, a&nbsp;Lucina i&nbsp;se všemi penězi přece ti&nbsp;vody nepodá. Však on&nbsp;má&nbsp;Míla zdravé oči.“&nbsp;– „Ale jestli se&nbsp;to&nbsp;na&nbsp;něho sesype a&nbsp;jestli ho&nbsp;nepřijmou do&nbsp;dvora a&nbsp;bude muset být vojákem?“&nbsp;– „Nemysli si&nbsp;na&nbsp;takové věci; když bude pan správce černě koukat, zamažou se&nbsp;mu&nbsp;oči, rozumíš?“&nbsp;– „Což, to&nbsp;by&nbsp;se&nbsp;spravilo, ale vždycky to&nbsp;také nejde. Ovšem v&nbsp;svatojánské noci se&nbsp;mi&nbsp;zdálo, že&nbsp;Míla ke&nbsp;mně přišel, a&nbsp;tedy bychom se&nbsp;měli sejít, ale sen je&nbsp;sen a&nbsp;babička říká, že&nbsp;pověrám nesmíme přikládat víry, aniž se&nbsp;chtít od&nbsp;Pánaboha dovídat, jak s&nbsp;námi naloží.“&nbsp;– „Vždyť není babička evangelium.“&nbsp;– „Já věřím babičce jako Zákonu, ona člověku upřímně poradí a&nbsp;každý to&nbsp;říká, že&nbsp;je&nbsp;žena dokonalá; co&nbsp;ona řekne, je&nbsp;pravda svatosvatá.“&nbsp;– „Vždyť já&nbsp;ji&nbsp;též za&nbsp;to&nbsp;mám, ale chci se&nbsp;vsadit o&nbsp;malík, že&nbsp;když mladá byla, věřila to&nbsp;co&nbsp;my. To&nbsp;už&nbsp;ty&nbsp;staré lidi takové máš; naše máma ustavičně nad námi naříká, to&nbsp;prý ta&nbsp;mládež teď jen do&nbsp;radosti, do&nbsp;tance a&nbsp;veselosti, a&nbsp;rozumu ani za&nbsp;mák. To&nbsp;prý za&nbsp;jejích let nebývalo, a&nbsp;já vím bezpečně, že&nbsp;prabába naše ani o&nbsp;vlas lepší nebyla v&nbsp;mladosti, a&nbsp;my až&nbsp;budem báby, budeme také tak zpívat. Teď ale poručme se&nbsp;pod ochranu matky boží a&nbsp;spěme,“ doložila Anča, schoulila se&nbsp;do&nbsp;sukně a&nbsp;za chvilku, když se&nbsp;jí&nbsp;podívala Kristla do&nbsp;tváře, byla již v&nbsp;limbu.</span></p>
        <p class="chunk" data-nb-ref-number="7" data-nb-words="108" data-nb-chars="583"><span class="idea" data-nb-ref-number="7" id="idea7" data-nb-words="108" data-nb-chars="583">Na&nbsp;půdě také ještě konejšila jedna z&nbsp;žen, co&nbsp;tam spaly, dítě, ale ono se&nbsp;nedalo upokojit. „A&nbsp;což, matko, vám to&nbsp;dítě každou noc tak dovádí?“ ptala se&nbsp;druhá, ze&nbsp;spaní se&nbsp;probudíc.&nbsp;– „Ba už&nbsp;po&nbsp;čtrnácte dní každou. Vařila jsem mu, kdo co&nbsp;radil, makovice, božcovo koření, nic platno. Kovářka povídala, že&nbsp;se&nbsp;mu&nbsp;vrazily úročky na&nbsp;střívka. Umínila jsem si&nbsp;obětovat je&nbsp;na&nbsp;oltář matky boží, buď ať&nbsp;se&nbsp;uzdraví, buď ať&nbsp;si&nbsp;je&nbsp;Pánbůh k&nbsp;sobě vezme.“&nbsp;– „Položte je&nbsp;zítra pod prameny, aby se&nbsp;voda třikrát přes ně&nbsp;přehrnula, to&nbsp;pomohlo mému též,“ poradila žena, obrátila se&nbsp;na&nbsp;druhou stranu a&nbsp;spala.</span></p>
        <p class="chunk" data-nb-ref-number="8" data-nb-words="64" data-nb-chars="392"><span class="idea" data-nb-ref-number="8" id="idea8" data-nb-words="64" data-nb-chars="392">Ráno, když si&nbsp;poutníci před kostelem shromáždění ruce podávali s&nbsp;obyčejnými slovy a&nbsp;„odpusťme si“, neboť šli ke&nbsp;stolu páně, ozvaly se&nbsp;za&nbsp;Kristlou a&nbsp;Ančou dva známé hlasy: „I&nbsp;nám budiž odpuštěno.“&nbsp;– „I&nbsp;bez zpovědi dáváme vám rozhřešení,“ odpověděla Anča, podávajíc ruku Tomšovi, Kristla pak s&nbsp;uzarděním podala svoji Mílovi. Chlapci dali se&nbsp;pod vůdcovství Martince a&nbsp;šli s&nbsp;ostatními do&nbsp;kostela.</span></p>
        <p class="chunk" data-nb-ref-number="9" data-nb-words="271" data-nb-chars="1626"><span class="idea" data-nb-ref-number="9" id="idea9" data-nb-words="271" data-nb-chars="1626">Po&nbsp;kostele šli se&nbsp;všickni do&nbsp;lázní vykoupat, při čemž si&nbsp;starší ženy a&nbsp;muži dávali obyčejně baňky sázet, to&nbsp;patřilo k&nbsp;celku. Po&nbsp;koupeli kupovalo se&nbsp;pouti. Panímáma nakupovala celé balíky obrázků, růženců, figurek a&nbsp;rozličných jiných dárků. „Mám tu&nbsp;čeládku, přijdou mleči, každý kouká, abych mu&nbsp;dala pouti,“ povídala babičce. Vedle babičky stála stará Fousková, také babička, ráda byla by&nbsp;koupila klokočový růženec, ale když jí&nbsp;řekl kupec, že&nbsp;stojí dvacet krejcarů dobrých peněz, smutně ho&nbsp;položila zase na&nbsp;krám pravíc, že&nbsp;je&nbsp;drahý.&nbsp;– „Drahý, ten drahý,“ rozhorlil se&nbsp;kupec; „to jste neměla, osobo, jaktěživa klokočový růženec v&nbsp;ruce. Kupte si&nbsp;perníkový!“&nbsp;– „Inu pantáto, jinému nebude drahý, ale mně je, poněvadž nemám víc než půl zlatého šajnu svého jmění.“&nbsp;– „Za to&nbsp;nekoupíte klokoč,“ řekl kupec. Fousková odešla, ale babička šla za&nbsp;ní&nbsp;a&nbsp;povídala jí, aby s&nbsp;ní šla k&nbsp;jinému kupci, ten že&nbsp;má&nbsp;velmi laciné zboží. A&nbsp;vidíme! Ten kupec dával všecko za&nbsp;pac, jak to&nbsp;babička sama chtěla, takže Fousková za&nbsp;půl zlatého nejen klokočový růženec, ale i&nbsp;obrázky a&nbsp;jiné drobotiny dostala. Když ale od&nbsp;krámu odešly, povídala Barunka: „Viďte, babičko, vy&nbsp;jste tomu kupci to&nbsp;zaplatila, co&nbsp;scházelo; však já&nbsp;dobře viděla, jak jste na&nbsp;něj mrkala, aby Fousková neviděla.“&nbsp;– „Když jsi viděla, viděla, ale nepovídej dále; co&nbsp;dává pravice, nesmí vědět levice,“ odpověděla babička. Kristla koupila si&nbsp;stříbrnou obroučku, na&nbsp;níž byly dvě hořící srdce; Míla hned koupil si&nbsp;také obroučku, na&nbsp;níž dvě v&nbsp;sebe složené ruce byly. Všecky ty&nbsp;dárky dali si&nbsp;poutníci dotýkat a&nbsp;světit a&nbsp;růženec, obroučku, obrázek aneb knížku dotýkanou choval každý co&nbsp;relikvii.</span></p>
        <p class="chunk" data-nb-ref-number="10" data-nb-words="635" data-nb-chars="3551"><span class="idea" data-nb-ref-number="10" id="idea10" data-nb-words="635" data-nb-chars="3551">Majíce vše to&nbsp;zařízeno, poděkovali poutníci svým hostitelům, ještě jednou se&nbsp;pomodlili u&nbsp;divotvorné studánky, a&nbsp;pod ochranu matky boží se&nbsp;poroučejíce, vydali se&nbsp;na&nbsp;cestu k&nbsp;domovu. Ve&nbsp;Rtýnském lese, nedaleko devíti křížů, u&nbsp;studánky se&nbsp;odpočívalo; žíznivi jsouce, shrnuli se&nbsp;okolo pramene, a&nbsp;když viděli, že&nbsp;dává Kristla Mílovi pít z&nbsp;dlaní, přišli, aby jim také nalila, což ona ráda udělala. Nato staří rozsadili se&nbsp;do&nbsp;trávy, povídali si, co&nbsp;a&nbsp;zač nakoupil kdo pouti, a&nbsp;o&nbsp;těch procesích, co&nbsp;tam zároveň s&nbsp;nimi byly. Děvčata rozešly se&nbsp;po&nbsp;lese trhat kvítí na&nbsp;věnce a&nbsp;chlapci opravovali zatím velký hrob a&nbsp;dřevěné na&nbsp;něm křížky.&nbsp;– „Povězte mi, Ančinko, proč je&nbsp;zde těch devět křížů?“ ptala se&nbsp;Barunka, rovnajíc Anči kytice na&nbsp;věnec, jejž uvíjela.&nbsp;– „Poslouchejte, já&nbsp;vám to&nbsp;povím. Nedaleko odtud je&nbsp;starý hrad rozbořený, na&nbsp;Vizmburku tam říkají. Před dávnými časy byl na&nbsp;tom hradě panoš a&nbsp;ten se&nbsp;jmenoval Heřman. Měl on&nbsp;rád děvče tu&nbsp;nedaleko z&nbsp;jedné dědiny. Chodil za&nbsp;ní&nbsp;ještě jiný, ale ten se&nbsp;jí&nbsp;nelíbil a&nbsp;ona dala slovo Heřmanovi. Měla být svatba. Ráno ten den přišla Heřmanova matka k&nbsp;němu a&nbsp;přinesla mu&nbsp;červená jablka a&nbsp;ptala se&nbsp;ho, proč je&nbsp;tak zamyšlen, a&nbsp;on na&nbsp;to, že&nbsp;sám neví. Matka prosila ho, aby nejezdil, že&nbsp;se&nbsp;jí&nbsp;nehezky snilo, ale on&nbsp;vyskočil, dal matce spánembohem a&nbsp;vyskočil si&nbsp;na&nbsp;brůnu. Ale brůna nechtěla s&nbsp;ním ze&nbsp;vrat; matka ho&nbsp;zase prosí. ‚Synu, zůstaň doma, zlé to&nbsp;znamení, nedobře se&nbsp;ti&nbsp;podaří,‘ on&nbsp;ale neposlechl, bodl koně a&nbsp;vyjel přes most. Brůna se&nbsp;vzepnula a&nbsp;nechtěla dál, a&nbsp;matka ho&nbsp;do&nbsp;třetice prosila; ale Heřman na&nbsp;nic nedbal, a&nbsp;přece jen jel k&nbsp;nevěstě. A&nbsp;když jeli na&nbsp;svatbu a&nbsp;sem na&nbsp;toto místo dojeli, zaskočil je&nbsp;ten druhý hoch, co&nbsp;se&nbsp;o&nbsp;nevěstu ucházel, se&nbsp;svými kamarády. Začali se&nbsp;bít ti&nbsp;dva sokové a&nbsp;Heřman byl zabit. Když to&nbsp;nevěsta viděla, vrazila do&nbsp;sebe nůž, svatebníci zabili toho soka, a&nbsp;tak prý tu&nbsp;devět lidí zahynulo. Pochovali je&nbsp;všecky do&nbsp;jednoho hrobu a&nbsp;dali jim na&nbsp;památku devět křížů. Od&nbsp;té&nbsp;doby se&nbsp;ty&nbsp;kříže vždy opravujou, a&nbsp;když tudy jdeme letního času, zavěsíme někdy věneček na&nbsp;ně&nbsp;a&nbsp;každý obětuje otčenáš za&nbsp;jejich duše.“ Tak dokončila Anča; stará Fousková ale, která byla nablízku houby hledala a&nbsp;vypravování částečně poslouchala, zakroutíc hlavou pravila: „Tomu není tak, Anče; Heřman byl panoš z&nbsp;hradu litobořského, a&nbsp;ne z&nbsp;vizmburského, a&nbsp;nevěsta byla ze&nbsp;Svatoňovic. A&nbsp;to byl zabit dříve, než přijel k&nbsp;nevěstě, s&nbsp;mládkem a&nbsp;starosvatem; nevěsta ho&nbsp;čekala, ale nedočkala se&nbsp;ho. Sedli ke&nbsp;stolu, a&nbsp;tu zvonili hrana; nevěsta se&nbsp;ptala potřikrát matky, komu zvoní hrana, matka se&nbsp;vždy vymlouvala, tu&nbsp;že&nbsp;tomu, tu&nbsp;že&nbsp;onomu, až&nbsp;nevěstu dovedla do&nbsp;komory, kde ležel Heřman zabitý. Nevěsta, když to&nbsp;viděla, probodla si&nbsp;srdce. Pochovali je&nbsp;tu&nbsp;všecky. Tak jsem to&nbsp;já&nbsp;slýchala,“ doslovila Fousková.&nbsp;– „Kdož to&nbsp;může rozsoudit, která z&nbsp;nás má&nbsp;pravdu, když se&nbsp;to&nbsp;stalo před pradávnými časy. Konečně ať&nbsp;se&nbsp;stalo jak stalo, dost zle, že&nbsp;se&nbsp;stalo, lépe kdyby se&nbsp;byli mohli vzít a&nbsp;šťastně žít.“&nbsp;– „Pak by&nbsp;ale nikdo o&nbsp;nich byl nezvěděl, nevzpomínali bychom na&nbsp;ně, ani jim hrob nevěnčili,“ ozval se&nbsp;Tomeš, opravuje jedlový křížek, který byl porouchán.&nbsp;– „I&nbsp;což je&nbsp;to&nbsp;platno, já&nbsp;bych přece nechtěla být takovou nešťastnou nevěstou,“ mínila Anče.&nbsp;– „Ó já&nbsp;také ne,“ pravila Kristla, přicházejíc ze&nbsp;zástromí s&nbsp;hotovými&nbsp;věnečky.&nbsp;– „Inu, já&nbsp;bych si&nbsp;také nepřál v&nbsp;svatební den být zavražděn,“ řekl Míla; „ale přece byl Heřman šťastnější než ten jeho sok. Velké to&nbsp;musely být muka, když tu, kterou miloval, jiný domů si&nbsp;veze. Za&nbsp;toho patří nám tím vroucněji se&nbsp;modlit, umřel ve&nbsp;zlém a&nbsp;v&nbsp;neštěstí, Heřman v&nbsp;štěstí a&nbsp;v&nbsp;milosti boží.“</span></p>
        <p class="chunk" data-nb-ref-number="11" data-nb-words="167" data-nb-chars="1027"><span class="idea" data-nb-ref-number="11" id="idea11" data-nb-words="167" data-nb-chars="1027">Děvčata pověsily věnce na&nbsp;kříže, rozházely ostatní kvítí po&nbsp;rovu mechem a&nbsp;pomodlivše se&nbsp;vrátily se&nbsp;k&nbsp;poutníkům. Zanedlouho vzal vůdce hůl, chlapec zvedl a&nbsp;zpívajíce ubírali se&nbsp;poutníci k&nbsp;domovu. Na&nbsp;rozcestí nedaleko Žernova čekali na&nbsp;domácí lidé; jak zaslechly zpěv a&nbsp;zdaleka viděly vlát červený fábor, matkám vstříc, nemohouce se&nbsp;dočkat pouti. Než došlo procesí do&nbsp;vesnice, troubili si&nbsp;už&nbsp;chlapci na&nbsp;nové trubky, pískali na&nbsp;píšťalky, proháněli se&nbsp;s&nbsp;dřevěnými koníky, nesly si&nbsp;panenky, košíčky, obrázky a&nbsp;srdéčka z&nbsp;marcipánu. Po&nbsp;modlení v&nbsp;kapličce poděkovali poutníci svému vůdci, mládec postavil svěřený kříž do&nbsp;kapličky, věnec s&nbsp;fáborem pověsil se&nbsp;na&nbsp;oltář a&nbsp;pak se&nbsp;rozešli všickni do&nbsp;svých obydlí. Když podávala Kristla Anči ruku při rozchodu, podívala se&nbsp;tato na&nbsp;stříbrný kroužek, jenž se&nbsp;Kristle na&nbsp;prstu třpytil, a&nbsp;s&nbsp;usmáním povídá: „To není ten, cos koupila.“&nbsp;– Kristla se&nbsp;trochu zarděla, ale než odpověděla, přišeptal Míla Anči: „Ona mi&nbsp;dala srdce, já&nbsp;jí&nbsp;ruku.“&nbsp;– „Slušná to&nbsp;výměna; dej Pánbůh zdaru,“ přisvědčila Anče.</span></p>
        <p class="chunk" data-nb-ref-number="12" data-nb-words="275" data-nb-chars="1613"><span class="idea" data-nb-ref-number="12" id="idea12" data-nb-words="275" data-nb-chars="1613">U&nbsp;statue pod lípami u&nbsp;mlýna seděla Proškovic rodina a&nbsp;pan otec; chvilkami dívali se&nbsp;na&nbsp;Žernovský kopec. Čekali poutníky. A&nbsp;tu když slunce poslední paprsek na&nbsp;vrch zasílalo a&nbsp;koruny širokých dubů a&nbsp;ztepilých jasanů zlatým světlem polívalo, zabělely se&nbsp;v&nbsp;stínu níže rostoucího křoví bílé plachetky a&nbsp;slaměné kloboučky rychle míhaly se&nbsp;mezi zelenem. „Již jdou!“ zvolaly děti, které se&nbsp;byly nejpilněji na&nbsp;stráň dívaly, a&nbsp;všecky tři pospíchaly k&nbsp;lávce, která vedla přes řeku k&nbsp;stráni. Proškovic s&nbsp;panem otcem, který si&nbsp;točil pikslou a&nbsp;trochu oči přimhuřoval, šli za&nbsp;nimi babičce a&nbsp;panímámě naproti. Děti babičku líbaly a&nbsp;obskakovaly, jako by&nbsp;ji&nbsp;rok nebyly viděly, Barunka zase chlubila se&nbsp;rodičům, že&nbsp;ji&nbsp;ani trochu nohy nebolely. Babička ptala se&nbsp;dětí, jestli si&nbsp;na&nbsp;ni&nbsp;přece vzpomínaly, a&nbsp;panímáma ptala se&nbsp;pana otce: „Co je&nbsp;nového?“&nbsp;– „Že ostříhali holého; byla to&nbsp;rána, milá panímámo,“ odpověděl pan otec s&nbsp;velmi opravdickou tváří.&nbsp;– „Od vás se&nbsp;člověk nikdy pravdy nedoví,“ zasmála se&nbsp;panímáma a&nbsp;plácla pana otce přes ruku.&nbsp;– „Když jste doma, to&nbsp;vás škádlí, a&nbsp;když jste pryč, chodí zamračen a&nbsp;nemá nikde stání,“ povídala paní Prošková.&nbsp;– „To máte tak, paní kmotra, muži nás jen tenkráte znají ocenit, když nás pohřešujou.“ Tak se&nbsp;povídalo sem tam, vypravování nebylo konce. Svatoňovská pouť byla obyvatelům malého údolíčka byť i&nbsp;ne vzácnou událostí, neboť se&nbsp;rok co&nbsp;rok opakovala, ale vždy tak znamenitou, že&nbsp;bylo co&nbsp;mluvit o&nbsp;ní celých čtrnácte dní. Jestli se&nbsp;někdo ze&nbsp;sousedství do&nbsp;Vambeřic vypravil, mluvilo se&nbsp;o&nbsp;tom čtvrt roku před a&nbsp;čtvrt roku potom, a&nbsp;o&nbsp;poutnici mariicelské vypravovali si&nbsp;lidé od&nbsp;léta do&nbsp;léta.</span></p>
        <section class="footnotes" role="doc-endnotes">
          <hr>
          <ol>
            <li id="fn:1" role="doc-endnote" class="chunk" data-nb-ref-number="13" data-nb-words="6" data-nb-chars="34"><span class="idea" data-nb-ref-number="13" id="idea13" data-nb-words="6" data-nb-chars="34"><p>Hra ve&nbsp;slově trh (roztrhování). <a href="#fnref:1" class="footnote-backref" role="doc-backlink">↩︎</a></p></span></li>
          </ol>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./babicka_019.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>