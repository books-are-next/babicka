<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XV">
    <meta name="apple-mobile-web-app-capable" content="yes">
    <title>XV</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="17">
    <link rel="prev" href="./babicka_022.html">
    <link rel="next" href="./babicka_024.html">
    <link rel="self" href="babicka_023.html">
    <meta name="identifier" content="nemcova-babicka-44a365c">
    <meta name="role" content="chapter">
  </head>
  <body data-nb-words="4215" data-nb-chars="23976" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./babicka_022.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="1" data-nb-chars="2"><span class="idea" data-nb-ref-number="1" id="idea1" data-nb-words="1" data-nb-chars="2">XV</span></h1>
        <p class="chunk" data-nb-ref-number="2" id="chunk2" data-nb-words="1182" data-nb-chars="6690"><span class="idea" data-nb-ref-number="2" id="idea2" data-nb-words="1182" data-nb-chars="6690">Druhý den, když šla babička dětem jak obyčejně naproti, bylo její první slovo: „Hádejte, děti, kdo u&nbsp;nás je?“ Děti se&nbsp;trochu zarazily, nenapadlo jim hned, až&nbsp;Barunka zvolala: „Pan Beyer, viďte, babičko?“&nbsp;– „Uhodlas, a&nbsp;přivedl s&nbsp;sebou svého synka.“&nbsp;– „I&nbsp;jé, to&nbsp;jsem rád, poběhněme k&nbsp;němu!“ vykřikl Jan a&nbsp;již také utíkal a&nbsp;Vilím za&nbsp;ním, že&nbsp;jim kabely jen tak od&nbsp;boku odskakovaly. Babička volala, aby šli jako lidé a&nbsp;neletěli jako zvěř, ale kdežpak hoši byli. Skoro bez dechu vrazili do&nbsp;sednice; matka chtěla je&nbsp;kárat, ale pan Beyer natáhl po&nbsp;nich své dlouhé ruce, vyzdvihl jednoho po&nbsp;druhém a&nbsp;objav je, líce jim políbil. „A&nbsp;co jste celý rok dělali, jak jste se&nbsp;měli?“ ptal se&nbsp;hlubokým hlasem, který se&nbsp;v&nbsp;malé prostoře silně odrážel. Chlapci hned neodpovídali, zraky jejich utkvěly na&nbsp;chlapci, as&nbsp;v&nbsp;Barunčině stáří, který stál vedle pana Beyera. Byl to&nbsp;hezký z&nbsp;hoch, zcela otci podoben, ovšem že&nbsp;údy jeho neměly té&nbsp;hranatosti co&nbsp;otcovy, tváře že&nbsp;měl kvetoucí a&nbsp;z&nbsp;očí že&nbsp;zářila jen dětinská radost. „Aha, vy&nbsp;koukáte na&nbsp;mého hocha, no&nbsp;tedy se&nbsp;na&nbsp;něj podívejte a&nbsp;podejte si&nbsp;ruce, abyste byli dobří kamarádi. To&nbsp;je&nbsp;ten můj Orel.“ Tak mluvě strčil synka kupředu, který bez ostýchání chlapcům ruce podával. Vtom přišla Barunka s&nbsp;babičkou i&nbsp;s&nbsp;Adélkou. „No, a&nbsp;tu vidíš Barunku, o&nbsp;níž jsem vám doma povídával, že&nbsp;mi&nbsp;vždy nejprvnější přijde dát dobré jitro, když tu&nbsp;nocuju. Letos ale, jak vidím, je&nbsp;to&nbsp;jinaké, chodíte již do&nbsp;školy, a&nbsp;tu musí Jeník zároveň vstávat s&nbsp;Barunkou. A&nbsp;jak se&nbsp;vám líbí ve&nbsp;škole, nechtěl bys, Jene, raději po&nbsp;lese? Vidíš, můj Orlík musí se&nbsp;mnou na&nbsp;číhání, na&nbsp;hory, on&nbsp;bude umět pomalu tak střílet jako já,“ vyptával se&nbsp;a&nbsp;spolu vypravoval myslivec, jsa obklopen dětmi.&nbsp;– „Ó,&nbsp;ani jim to&nbsp;nepovídejte,“ pravila babička; „Jeník se&nbsp;hnedle poplaší a&nbsp;bude chtít Orlovu ručnici vidět.“&nbsp;– „Nu což, ať&nbsp;se&nbsp;na&nbsp;ni&nbsp;podívá; jdi, Orlíku, přines mu&nbsp;ji, vždyť není nabitá.“&nbsp;– „Není, tatínku; poslední ranou střelil jsem, jak víš, po&nbsp;káněti,“ řekl chlapec.&nbsp;– „A&nbsp;zastřelil jsi je; tím se&nbsp;můžeš pochlubit. Jdi je&nbsp;chlapcům ukázat.“ Chlapci vyběhli radostně s&nbsp;Orlem ven; babičce to&nbsp;ale nedalo, ačkoliv ji&nbsp;pan Beyer ujišťoval, že&nbsp;Orlík pozor dá, přece šla za&nbsp;nimi. „Ale ty&nbsp;se&nbsp;jmenuješ jako pták?“ ptala se&nbsp;Adélka Orla, když byli venku a&nbsp;Jeník i&nbsp;Vilím zastřelené káně prohlíželi.&nbsp;– „Já se&nbsp;jmenuju vlastně Aurel,“ usmál se&nbsp;synek na&nbsp;Adélku, „ale tatínkovi se&nbsp;lépe líbí říkat mi&nbsp;Orel a&nbsp;mně se&nbsp;to&nbsp;též líbí; orel je&nbsp;pěkný pták. Náš tatínek zastřelil jednou orla.“&nbsp;– „To si&nbsp;myslím,“ povídal Jan; „já ti&nbsp;ukážu orla a&nbsp;mnoho zvířat, mám je&nbsp;namalované v&nbsp;knize, co&nbsp;jsem dostal vloni vázaného; pojď se&nbsp;mnou.“ To&nbsp;řka táhl Orla do&nbsp;sednice, kde mu&nbsp;hned knihu ukazoval. Orlovi se&nbsp;zvířata velmi dobře líbila a&nbsp;pan Beyer též s&nbsp;velkou libostí list od&nbsp;listu prohlížel. „To jsi vloni neměl?“ ptal se&nbsp;Jana.&nbsp;– „To jsem dostal vázaného od&nbsp;komtesy, a&nbsp;ještě jsem dostal pár holubů od&nbsp;Kristly a&nbsp;králíčky od&nbsp;myslivců, a&nbsp;od babičky dvacetník a&nbsp;od rodičů na&nbsp;šaty!“ chlubil se&nbsp;Jan.&nbsp;– „Ty jsi šťastný hoch,“ začal pan Beyer, dívaje se&nbsp;do&nbsp;knihy, a&nbsp;vida právě lišku, usmál se: „Jako živá; počkej, kůže, tobě musím posvítit!“ Vilím mysle, že&nbsp;to&nbsp;platí vymalované, divně se&nbsp;na&nbsp;něho podíval, až&nbsp;pan Beyer s&nbsp;usmáním řekl: „Neboj se, této lišce nic neudělám, ale jedné v&nbsp;horách, která jí&nbsp;je&nbsp;podobná, tu&nbsp;musíme skřípnout, dělá nám mnoho škody.“&nbsp;– „Snad ji&nbsp;Petr chytne, já&nbsp;s&nbsp;ním byl pasti klást, než jsme odešli,“ mínil Orel.&nbsp;– „I&nbsp;hochu, liška je&nbsp;desetkrát chytřejší než Petr, ta&nbsp;má&nbsp;spády, že&nbsp;by&nbsp;si&nbsp;to&nbsp;člověk ani nepomyslil, a&nbsp;dokonce byla-li už&nbsp;jednou v&nbsp;pasti, jako ta, co&nbsp;na&nbsp;ni&nbsp;číhám. Mrcha, nalékli jsme na&nbsp;ni&nbsp;pečeni, mínili jsme, že&nbsp;ji&nbsp;musíme dostat; měla hlad, i&nbsp;co neudělala, kůže, ukousla si&nbsp;přeraženou nohu a&nbsp;utekla. Teď ji&nbsp;sotva dostanem, škodou člověk zmoudří a&nbsp;liška má&nbsp;věru tolik rozumu jako člověk,“ vypravoval ji&nbsp;myslivec, ustavičně listy obraceje. „Vždyť se&nbsp;nadarmo neříká chytrý jako liška,“ pravila babička.&nbsp;– „Tu je&nbsp;orel, tu!“ volali dívajíce se&nbsp;na&nbsp;krásného ptáka s&nbsp;roztaženýma křídlama, jak se&nbsp;vrhá na&nbsp;lup. „Právě takového jsem zastřelil; byl to&nbsp;krásný pták, skoro mi&nbsp;ho&nbsp;bylo líto, ale co&nbsp;dělat, taková příležitost se&nbsp;hned nenaskytne člověku. Trefil jsem ho&nbsp;dobře; a&nbsp;to je&nbsp;hlavní věc, jen zvíře mořit.“&nbsp;– „To já&nbsp;také říkám,“ ozvala se&nbsp;zase babička.&nbsp;– „Ale že&nbsp;vám není líto té&nbsp;zvěři, pane Beyer, já&nbsp;bych nemohla žádné zvíře zastřelit,“ povídala Barunka.&nbsp;– „Ale zaříznout můžete,“ usmál se&nbsp;pan myslivec, „a&nbsp;co lepší, když zvíře netušíc nebezpečenství jednou ranou padne, anebo když je&nbsp;dříve chytáním uplašíte, přípravami ustrašíte a&nbsp;pak teprv podřezáte, mnohdy ještě tak nešikovně, že&nbsp;vám polozabité uletí.“&nbsp;– „My nezařezujem drůbež,“ upírala Barunka, „to Vorša, ta&nbsp;je&nbsp;nelituje, a&nbsp;pak je&nbsp;hned po&nbsp;nich.“ Chvíli ještě bavily se&nbsp;děti se&nbsp;zvířaty, pak je&nbsp;volala matka k&nbsp;večeři. Jindy vyptávaly se&nbsp;děti pana Beyera na&nbsp;hory, chtěly vědět, zdali nezabloudil do&nbsp;Rybrcoulovy zahrádky a&nbsp;všelicos jiného, tenkráte ptaly se&nbsp;ustavičně jen Orla, poslouchají se&nbsp;s&nbsp;velikým podivením, když jim mladý chlapec povídal o&nbsp;nebezpečenstvích, co&nbsp;s&nbsp;otcem již přestál, o&nbsp;zvířatech, které zastřelil, když jim popisoval ohromné balvany sněhové, které v&nbsp;horách leží, jak zasypou celé vesnice, takže jako pohřbeny pod nimi jsou, a&nbsp;lidé chtějí-li na&nbsp;povrch, obyčejně komínem ven vylízají a&nbsp;každý od&nbsp;svého stavení cestu klestit si&nbsp;musí. To&nbsp;vše ale Jana neodstrašilo, on&nbsp;si&nbsp;přece jen přál být již v&nbsp;tom stáří, kde by&nbsp;mohl k&nbsp;panu Beyerovi jít. „Až ty&nbsp;budeš u&nbsp;nás, pak mne dá&nbsp;tatínek na&nbsp;výměnu k&nbsp;rýznburskému myslivci, abych i&nbsp;lehčího myslivectví okusil.“&nbsp;– „To je&nbsp;škoda, že&nbsp;nebudeš doma,“ mrzel se&nbsp;Jan.&nbsp;– „Nebude se&nbsp;ti&nbsp;stýskat, máme ještě dva mládence, bratr Čeněk je&nbsp;tak velký jako ty&nbsp;a&nbsp;sestra Mařenka bude tě&nbsp;mít ráda,“ pravil Orel. Co&nbsp;zatím děti sedíce na&nbsp;dvorku poslouchaly Orlova vypravování a&nbsp;skrze krystaly, které jim byl přinesl, do&nbsp;světla nahlížely, poslouchal pan Beyer babičku, vypravující o&nbsp;povodni a&nbsp;o&nbsp;všelikých novinkách, které se&nbsp;byly za&nbsp;celý rok přihodily. „A&nbsp;rodina mého pana bratra na&nbsp;Rýznburku, zdráva?“ ptal se&nbsp;myslivec.&nbsp;– „I&nbsp;zdráva,“ povídala paní Prošková. „Anuška hodně roste; chlapci chodí na&nbsp;Červenou Hůru do&nbsp;školy, mají tam blíž nežli do&nbsp;města; divno je&nbsp;mi, že&nbsp;tu&nbsp;ještě pan myslivec není; řekl, že&nbsp;se&nbsp;staví vás přivítat, až&nbsp;půjde na&nbsp;čekanou. Byl tu&nbsp;ráno a&nbsp;přinesl mi&nbsp;zprávu ze&nbsp;zámku, že&nbsp;došel z&nbsp;Vídně list. Šla jsem hned do&nbsp;zámku a&nbsp;dověděla se, že&nbsp;je&nbsp;komtese lépe, že&nbsp;snad kněžna na&nbsp;obžinky přijede, as&nbsp;čtrnácte dní zde se&nbsp;zdrží a&nbsp;pak do&nbsp;Florencie odjede. Mám tedy naději, že&nbsp;nám tatínek přes zimu zde zůstane; nevezme prý kněžna komonstvo s&nbsp;sebou. Za&nbsp;kolik let jednou budem zase delší čas pohromadě.“ Dávno byla již paní Prošková tolik nemluvila, dávno tak spokojena nebyla jako ten den, co&nbsp;dostala potěšitelnou novinu, že&nbsp;manžel přijede.</span></p>
        <p class="chunk" data-nb-ref-number="3" id="chunk3" data-nb-words="927" data-nb-chars="5226"><span class="idea" data-nb-ref-number="3" id="idea3" data-nb-words="927" data-nb-chars="5226">„Chvála Pánubohu, že&nbsp;ta&nbsp;slečinka z&nbsp;té nemoci vyvázla, byla by&nbsp;věčná škoda toho mladého, dobrého stvoření. Všickni jsme prosili Pánaboha, aby jí&nbsp;pomohl; včera tu&nbsp;ještě Cilka Kudrnovic pro ni&nbsp;plakala.“&nbsp;– „Měla by&nbsp;proč plakat,“ mínila paní Prošková. Pan Beyer ptal se, jak to&nbsp;míněno, a&nbsp;babička vypravovala mu&nbsp;svoji návštěvu v&nbsp;zámku, při čemž ovšem komtese přičtla zásluhu, kterou o&nbsp;dobrobyt Kudr­novic rodiny měla. „Já slyšel,“ ptal se&nbsp;myslivec, „že je&nbsp;komteska dcera&nbsp;–“ V&nbsp;tom zaťukal někdo na&nbsp;okno.&nbsp;– „To je&nbsp;pan kmotr, znám ho&nbsp;po&nbsp;ťukání; jen dále!“ hodně hlasitě zavolala paní Prošková.&nbsp;– „Lidé mají zlé huby,“ odpověděla babička na&nbsp;myslivcovu otázku; „a&nbsp;kdo v&nbsp;slunci chodí, stíny ho&nbsp;následují, to&nbsp;jinak není; co&nbsp;na&nbsp;tom, ať&nbsp;je, čí&nbsp;je.“ Pan kmotr rýznburský vešel do&nbsp;dveří a&nbsp;oba myslivci srdečně se&nbsp;vítali. „Kde jste se&nbsp;zabavoval, že&nbsp;tak dlouho nejdete?“ ptala se&nbsp;babička, ouzkostně hodíc okem po&nbsp;ručnici, kterou pan myslivec na&nbsp;hřeb zavěšoval.&nbsp;– „Měl jsem roztomilého hosta, pana správce, přišel pro dříví; prodal si&nbsp;deputát, teď by&nbsp;rád měl zase dříví a&nbsp;chtěl by&nbsp;člověka svádět k&nbsp;partykám. Ten by&nbsp;mi&nbsp;vypadl. Já&nbsp;hned čul, že&nbsp;s&nbsp;něčím podobným jde, poněvadž přišel jak milius. Ale pověděl jsem mu&nbsp;do&nbsp;pravdy! Také jsem mu&nbsp;dal ťafku za&nbsp;Mílu; toho hocha je&nbsp;mi&nbsp;líto a&nbsp;Kristly též. Dnes ráno stavě se&nbsp;u&nbsp;nich na&nbsp;holbičku, ulekl jsem se, jak vypadá. To&nbsp;má&nbsp;ten safraport&nbsp;–,“ pan myslivec se&nbsp;plácl přes ústa, vzpomenuv, že&nbsp;sedí u&nbsp;babičky, „na svědomí.“&nbsp;– „Co se&nbsp;to&nbsp;stalo?“ ptal se&nbsp;Beyer a&nbsp;babička ráda vypravujíc pověděla mu&nbsp;Mílův odvod i&nbsp;příčiny jeho.&nbsp;– „Tak to&nbsp;je&nbsp;na&nbsp;tom světě, kam se&nbsp;člověk obrátí, všude najde trápení a&nbsp;bídu, mezi velkými i&nbsp;malými, a&nbsp;který žádné nemá, ten si&nbsp;je&nbsp;udělá,“ povídal Beyer.&nbsp;– „Neštěstím a&nbsp;bolestí očišťuje se&nbsp;člověk ode všech šlaků, jako zlato ohněm. Bez bolesti není radosti. Kdybych věděla jak, pomohla bych ráda tomu děvčeti, ale nemožno. Musí prozatím snášet, jak se&nbsp;dá. Nejhůř jí&nbsp;bude zítra, až&nbsp;Míla odjede.“&nbsp;– „Tedy zítra už&nbsp;odjede,“ divil se&nbsp;myslivec; „no, toť mají naspěch. Kam přijde?“&nbsp;– „Do Hradce.“&nbsp;– „Konáme tedy stejnou cestu, jenže já&nbsp;s&nbsp;plavci po&nbsp;vodě, a&nbsp;on po&nbsp;zemi.“&nbsp;– Chlapci přiběhli do&nbsp;sednice, Jan a&nbsp;Vilím ukazovali panu myslivcovi káně, jež byl Orlík zastřelil, Orlík pak otci povídal, že&nbsp;byli u&nbsp;splavu a&nbsp;tam že&nbsp;viděl bláznivou Viktorku.&nbsp;– „Ještě je&nbsp;živa ta&nbsp;osoba?“ divil se&nbsp;pan Beyer. „Ba ubohá, lépe by&nbsp;jí&nbsp;bylo v&nbsp;zemi, nežli jí&nbsp;na&nbsp;zemi je,“ odpověděla babička. „Ale schází již, stárne; málokdy je&nbsp;ji&nbsp;slyšet zpívat, leč za&nbsp;světlých nocí.“&nbsp;– „Ale u&nbsp;splavu přece sedí, kouká do&nbsp;vody, mnohdy přes půlnoc,“ pravil myslivec. „Včera jsem šel okolo ní, trhala a&nbsp;házela je&nbsp;do&nbsp;vody; bylo již pozdě. ‚Co tu&nbsp;děláš?‘ povídám. Ona nic, ptám se&nbsp;jí&nbsp;podruhé, tu&nbsp;se&nbsp;po&nbsp;mně obrátí, zajiskří očima; myslil jsem, že&nbsp;po&nbsp;mně skočí, ale snad že&nbsp;mne poznala nebo co&nbsp;jí&nbsp;hlavou prolítlo, obrátila se&nbsp;zase k&nbsp;vodě a&nbsp;proutek za&nbsp;proutkem házela přes splav. Někdy s&nbsp;ní nemůže člověk ničehož pořídit. Je&nbsp;mi&nbsp;jí&nbsp;líto, přál bych jí&nbsp;ukončení toho bídného živobytí, ale kdybych ji&nbsp;neviděl sedět u&nbsp;splavu, kdybych neslyšel, když stojím na&nbsp;čekání, její písničku, chybělo by&nbsp;mi&nbsp;cosi; stýskalo by&nbsp;se&nbsp;mi,“ řekl myslivec, drže káně ustavičně v&nbsp;rukou. – „Když člověk na&nbsp;něco zvykne, těžko odvykat,“ pravil Beyer, klada rozžatou hubku do&nbsp;krátké hliněnky drátované, a&nbsp;když si&nbsp;několikrát pořádně zabafčil, pokračoval: „Ať to&nbsp;již na&nbsp;člověka, zvíře nebo věc. Tak já&nbsp;jsem zvyklý, když jdu na&nbsp;cestu, na&nbsp;tuto dýmku; moje matka z&nbsp;podobné kouřívala, jako bych ji&nbsp;viděl sedět na&nbsp;zápraží.“&nbsp;– „Cože, vaše matka kouřila?“ s&nbsp;podivením zvolala Barunka.&nbsp;– „V&nbsp;horách ženské mnoho kouří, zvláště staré babičky, jenže místo tabáku bramborovou nať, a&nbsp;dostanou-li, višňový list.“&nbsp;– „Nemyslím, že&nbsp;je&nbsp;to&nbsp;chutné,“ pravil myslivec, nakuřuje si&nbsp;též, ale do&nbsp;malované porcelánky.&nbsp;– „Tak mám i&nbsp;jistá místa v&nbsp;lese rád,“ začal zase Beyer, „na nichž se&nbsp;vždy mimovolně zastavím, které jsem si&nbsp;zamiloval, že&nbsp;mne upomínají buď na&nbsp;jisté osoby, aneb na&nbsp;milé neb nemilé okolnosti mého života. Kdyby chyběl na&nbsp;těch místech jediný strom, jediný keř, chybělo by&nbsp;mi&nbsp;cosi. Na&nbsp;jednom místě, je&nbsp;to&nbsp;srázná výše, stojí osamělý smrk, je&nbsp;to&nbsp;starý strom, ratolesti jeho se&nbsp;z&nbsp;jedné strany chýlí nad hlubokou propastí, v&nbsp;jejíchž rozpuklinách sem a&nbsp;tam kapradí aneb kříček jalovce roste, a&nbsp;v&nbsp;dole žene se&nbsp;potok přes skaliska a&nbsp;tvoří samé vodopády. Nevím sám, jak se&nbsp;dělo, ale k&nbsp;tomu vždy jsem zabloudil, když mne něco soužilo a&nbsp;nějaké neštěstí mne potkalo. Tak když jsem chodil za&nbsp;mojí ženou a&nbsp;se domníval, že&nbsp;ji&nbsp;nedostanu; rodiče její bránili a&nbsp;později teprv svolili. Tak když mně umřel nejstarší synek, i&nbsp;když mi&nbsp;stará matka zemřela. Vždy jsem vyšel z&nbsp;domu, šel bez cíle, nekoukal se&nbsp;ani vpravo, ani vlevo a&nbsp;mimovolně nesly mne nohy do&nbsp;divokého dolu, a&nbsp;když jsem se&nbsp;octnul nad propastí u&nbsp;zasmušilého smrku, když jsem viděl před sebou vrchole hor, jeden nad druhým, jako by&nbsp;ze&nbsp;mne tíže spadla, já&nbsp;se&nbsp;nestyděl plakat. Když jsem drsné tělo stromu obejmul, zdálo se&nbsp;mi, že&nbsp;je&nbsp;v&nbsp;něm život, že&nbsp;rozumí mým žalobám, a&nbsp;ratolesti jeho chvílemi nade mnou zašuměly, jako by&nbsp;se&nbsp;mnou vzdychaly a&nbsp;povídat mi&nbsp;chtěly o&nbsp;stejných bolestech.“ Beyer se&nbsp;zamlčel, velké jeho oči byly obráceny na&nbsp;světlo na&nbsp;stole hořící, z&nbsp;úst hrnuly se&nbsp;místo slov lehounké obláčky dýmu ke&nbsp;stropu, provázené jeho myšlenkami.</span></p>
        <p class="chunk" data-nb-ref-number="4" id="chunk4" data-nb-words="1081" data-nb-chars="6046"><span class="idea" data-nb-ref-number="4" id="idea4" data-nb-words="1081" data-nb-chars="6046">„Ba věru, člověku se&nbsp;někdy zdá, jako by&nbsp;ty&nbsp;stromy živy byly,“ řekl rýznburský myslivec. „Vím to&nbsp;ze&nbsp;zkušenosti. Jedenkráte&nbsp;– je&nbsp;tomu již několik let&nbsp;– vykázal jsem stromy k&nbsp;porážení. Hajný nemohl jít, já&nbsp;šel ke&nbsp;kácení dohlížet. Drvoštěpové přijdou a&nbsp;hotují se&nbsp;porazit nejdřív krásnou břízu; ani poskvrnky na&nbsp;ní&nbsp;nebylo, pěkně stála jako panna. Zahleděl jsem se&nbsp;na&nbsp;ni, a&nbsp;tu se&nbsp;mi&nbsp;zdálo&nbsp;– je&nbsp;to&nbsp;k&nbsp;smíchu, ale bylo mi&nbsp;tak –, jako by&nbsp;se&nbsp;mi&nbsp;k&nbsp;nohám skláněla, ratolestmi jak by&nbsp;mne objímala, a&nbsp;do uší mi&nbsp;znělo: ‚Proč chceš usmrtit můj mladý život, co&nbsp;jsem ti&nbsp;udělala?‘ Vtom zaskřípělo ostří pily po&nbsp;kůře a&nbsp;vjelo do&nbsp;těla. Já&nbsp;nevím, jestli jsem vykřikl, ale to&nbsp;vím, že&nbsp;jsem chtěl zdržovat drvoštěpy, aby dále neřezali, když se&nbsp;ale na&nbsp;mne s&nbsp;podivením dívali, zastydl jsem se, nechal je&nbsp;pracovat, ale utekl jsem do&nbsp;lesa. Celou hodinu jsem bloudil a&nbsp;ustavičně mne ta&nbsp;myšlenka pronásledovala, že&nbsp;mne bříza prosí, abych jí&nbsp;život nekazil. Když jsem se&nbsp;konečně přemohl a&nbsp;na místo došel, byla poražena, ani lístečku se&nbsp;na&nbsp;ní&nbsp;nehýbalo, jako mrtvé tělo ležela. Mne pojala lítost, jako bych byl vraždu spáchal. Kolik dní do&nbsp;mne nic nebylo, ale nezmínil jsem se&nbsp;nikomu, a&nbsp;kdyby právě dnes řeč o&nbsp;tom se&nbsp;nebyla strefila, nebyl bych se&nbsp;nikdy zmínil.“&nbsp;– „Také se&nbsp;mi&nbsp;jednou podobně vedlo,“ začal svým hlubokým hlasem Beyer. „Měl jsem odvést zvěř do&nbsp;důchodu. Jdu na&nbsp;lov. Tu&nbsp;mi&nbsp;přijde do&nbsp;rány srna. Pěkné zvířátko, jak by&nbsp;je&nbsp;vysoustruhoval. Vesele se&nbsp;ohlíželo po&nbsp;lese a&nbsp;popásalo. Napadla mne lítost; i&nbsp;myslím: nejsi-li blázen, k&nbsp;čemu je&nbsp;to? Střelím, ale ruka se&nbsp;mi&nbsp;třásla, trefil jsem srnu do&nbsp;běhu, sklesla, nemohla utéci. Pes se&nbsp;k&nbsp;ní hnal, já&nbsp;mu&nbsp;ale nedal, cosi mi&nbsp;bránilo nedat jí&nbsp;ublížit. Šel jsem k&nbsp;ní, a&nbsp;nemohu vypovědít, jak bolestně se&nbsp;to&nbsp;zvířátko na&nbsp;mne podívalo, prosebně a&nbsp;žalobně. Vytrhl jsem nůž a&nbsp;vrazil jí&nbsp;do&nbsp;srdce; zatřásly se&nbsp;jí&nbsp;údy, bylo po&nbsp;ní. Já&nbsp;se&nbsp;ale pustil do&nbsp;pláče a&nbsp;od té&nbsp;doby&nbsp;– no, co&nbsp;bych se&nbsp;za&nbsp;to&nbsp;styděl.“&nbsp;– „Tatínek nechce střelit na&nbsp;srnu,“ rychle vyjel Orlík. „Dobřes pověděl. Kdykoli mířím, vidím před sebou raněnou srnu, žalobné její oči, bojím se, že&nbsp;chybím, že&nbsp;zvíře poraním; raději nechám tak.“&nbsp;– „Měl byste jen tu&nbsp;zlou zvěř zastřelit a&nbsp;ty dobrá zvířátka nechat, těch je&nbsp;škoda,“ ozval se&nbsp;Vilím, který skoro slzel.&nbsp;– „Ono není žádné zvíře tak dobré, aby nebylo zlé, jako zase žádné tak zlé není, aby dobré nebylo, jako to&nbsp;u&nbsp;lidí bývá. Je&nbsp;to&nbsp;mýlka, když myslíme, že&nbsp;to&nbsp;zvíře, které má&nbsp;hezkou, mírnou tvář, musí být také dobré, a&nbsp;které se&nbsp;nám nelíbí, že&nbsp;je&nbsp;zlé. Tvářka je&nbsp;mnohdy lhářka ve&nbsp;světě. Bývá tak, že&nbsp;člověk to, co&nbsp;se&nbsp;mu&nbsp;protiví, co&nbsp;ho&nbsp;nedojímá, snáze oželí, ani tak nelituje jako to&nbsp;krásné, co&nbsp;se&nbsp;mu&nbsp;líbí, a&nbsp;proto bývá mnohdy k&nbsp;onomu nespravedlivý. Byl jsem jednou před popravou dvou zločinců v&nbsp;Hradci. Ten jeden byl krásný člověk, druhý ale byl ohyzdný, nevlídný, divoký. První zabil svého kamaráda, poněvadž měl i&nbsp;domnění, že&nbsp;mu&nbsp;svedl milou. Druhý byl rodič z&nbsp;naší krajiny; šel jsem k&nbsp;němu, když už&nbsp;byl odsouzen, do&nbsp;žaláře, abych se&nbsp;ho&nbsp;zeptal, nepřeje-li si&nbsp;čeho vzkázat domů, že&nbsp;bych mu&nbsp;to&nbsp;milerád vyřídil. Podíval se&nbsp;na&nbsp;mne, divoce se&nbsp;zasmál, pak zatřásl hlavou a&nbsp;povídá: ‚Já vzkázání, pozdravení, komu? Já&nbsp;neznám nikoho.‘ Odvrátil se&nbsp;ode mne, položil tvář do&nbsp;dlaní a&nbsp;chvíli zůstal tak sedět, pak vyskočil, postavil se&nbsp;se&nbsp;založenýma rukama přede mne, ptaje se: ‚Člověče, uděláš mi, oč&nbsp;tě&nbsp;požádám?‘&nbsp;– ‚Udělám, milerád,‘ povídám a&nbsp;podal jsem mu&nbsp;ruku. V&nbsp;tom okamžení ležela v&nbsp;jeho tváři taková přenáramná bolest, že&nbsp;bych pro něho byl všecko udělal; tvář jeho ztratila všecku odpornost, jen útrpnost vzbuzovala a&nbsp;účastenství. Musel mi&nbsp;dobře nahlídnout do&nbsp;srdce, poněvadž mi&nbsp;ruku prudce popadl, stiskl a&nbsp;pohnutým hlasem pravil: ‚Kdybyste mně byl před třemi lety takto ruku byl mohl podat, nebyl bych tu. Proč jsme se&nbsp;nepotkali? Proč mne potkávali jen lidé, kteří mne v&nbsp;prach šlapali, kteří si&nbsp;z&nbsp;mé tváře posměch tropili, kteří mne pelyňkem a&nbsp;jedem krmili! Matka mne nemilovala, bratr mne vyhnal, sestra se&nbsp;za&nbsp;mne styděla, a&nbsp;ta, o&nbsp;které jsem myslil, že&nbsp;mne má&nbsp;ráda, pro niž jsem život nasadil, za&nbsp;jejíž jediné milé usmání modré z&nbsp;nebe bych byl strhl, pro niž mi&nbsp;tolikráte líto bylo, že&nbsp;nemám deset životů, abych je&nbsp;obětoval za&nbsp;její lásku, ta&nbsp;si&nbsp;jen blázny ze&nbsp;mne dělala, a&nbsp;když jsem chtěl slyšet z&nbsp;jejích úst, co&nbsp;si&nbsp;všickni povídali, vyštvala mne ze&nbsp;dveří psem,‘ a&nbsp;divoký ten člověk plakal jako dítě. Za&nbsp;chvíli setřel slze, vzal mne za&nbsp;ruku a&nbsp;tiše doložil: ‚Až přijdete do&nbsp;Maršovského revíru, jděte do&nbsp;divokého dolu, nad propastí stojí osamělý smrk, tomu doneste moje pozdravení a&nbsp;těm dravým ptákům, co&nbsp;okolo něho lítají, a&nbsp;těm vysokým horám. Pod jeho větvemi spával jsem celá léta, jemu jsem řekl, co&nbsp;nikdo neví, pod ním nebyl jsem takovým bídným lazarem, byl jsem&nbsp;–‘ Zamlčel se, sedl zase na&nbsp;lavici a&nbsp;víc nepromluvil, ani se&nbsp;na&nbsp;mne nepodíval. Odešel jsem s&nbsp;lítostí od&nbsp;něho; lidé láli, proklínali toho ošklivého, že&nbsp;zaslouží smrt, že&nbsp;mu&nbsp;lotrovství z&nbsp;očí kouká, že&nbsp;nechce ani kněze, ani koho jiného vidět, že&nbsp;na&nbsp;lidi jazyk plazí a&nbsp;že jde k&nbsp;smrti jako na&nbsp;posvícení. Toho krásného litovali, drali se&nbsp;o&nbsp;písničku, kterou složil v&nbsp;žaláři, a&nbsp;každý přál, aby dostal milost, protože zabil jen ze&nbsp;žárlivosti kamaráda, ten ale že&nbsp;z&nbsp;pouhé zlomyslnosti děvče zastřelil, které prý mu&nbsp;nic neudělalo, a&nbsp;že zabíjel lidi. Tak soudí každý podle svého citu; kolik hlav, tolik smyslů; každému oku věc jiná, proto také těžko určovat: tohle je&nbsp;takové a&nbsp;nesmí být jinaké. Bůh jedině zná svět, on&nbsp;nahlíží v&nbsp;nejtajnější skrýše lidského srdce a&nbsp;soudí je; on&nbsp;rozumí mluvě zvířat, před ním je&nbsp;světlý kalíšek každé bylinky, on&nbsp;zná cestičky každého broučka, šum větru řídí se&nbsp;jeho rozkazem, vody proudí, kam on&nbsp;jim vykázal cestu.“ Myslivec se&nbsp;zase zamlčel, dýmka mu&nbsp;byla vyhasla; oko jeho krásné svítilo, obličej podobal se&nbsp;hornímu údolíčku, osvětlenému mírným svitem podzimního slunce, na&nbsp;němž ale ještě zelena dost i&nbsp;kvítků, byť i&nbsp;na vrších sníh ležel. Všickni se&nbsp;na&nbsp;pana Beyera zahleděli, až&nbsp;se&nbsp;babička ozvala: „Máte pravdu, pane Beyer; milo vás poslouchat, jako svatý výklad. Ale čas uložit chasu; váš synek bude od&nbsp;cesty umdlen, vy&nbsp;též; zítra si&nbsp;ostatní povíme.“</span></p>
        <p class="chunk" data-nb-ref-number="5" id="chunk5" data-nb-words="620" data-nb-chars="3643"><span class="idea" data-nb-ref-number="5" id="idea5" data-nb-words="620" data-nb-chars="3643">„To káně mi, Orlíku, dej pro výra, co&nbsp;a&nbsp;ním?“ řekl myslivec, bera ručnici na&nbsp;rameno.&nbsp;– „I&nbsp;s&nbsp;radostí.“&nbsp;– „My ho&nbsp;k&nbsp;vám časninko ráno donesem,“ prosili chlapci.&nbsp;– „Vždyť musíte do&nbsp;školy.“&nbsp;– „Zítra odpustila jsem jim školu, aby užili hosta,“ řekla matka. „No, já&nbsp;moje sojáky nechám také doma, abyste měli dobrý den. Přijďte tedy; dobrou noc! Buďte zdrávi!“&nbsp;– Přívětivý pan bratr dolňan, jak mu&nbsp;pan Beyer někdy říkal, podal přátelům ruku, zavolal Hektora, který se&nbsp;Orlíkovi velmi líbil, a&nbsp;vyšel ze&nbsp;dveří. Ráno, než se&nbsp;děti oblékly, stál již Orlík na&nbsp;vorech, s&nbsp;kterými ke&nbsp;břehu připlouli. Po&nbsp;snídaní šel pan Beyer s&nbsp;chlapci do&nbsp;myslivny, babička s&nbsp;Barunkou i&nbsp;Adélkou šly do&nbsp;hospody dát Mílovi spánembohem. Sednice v&nbsp;hospodě byla nabita; matky a&nbsp;otcové loučících se&nbsp;vojáků, kamarádi, sestry i&nbsp;známé tam byli. Ačtě jedni druhým domlouvali, ač&nbsp;i&nbsp;hospodský i&nbsp;Kristla nestačili nalívat, ba&nbsp;i&nbsp;Míla nalívat pomáhal, ačtě i&nbsp;chasa zpívala rozličné vojenské i&nbsp;veselé písně, aby si&nbsp;srdce dodali, přece to&nbsp;všecko nic platno nebylo; ani se&nbsp;žádný neopil, jako když šli k&nbsp;odvodu. Tenkráte si&nbsp;nastrkali zelených chvojí na&nbsp;čepice, výskali rozpustile, pili, zpívali, aby zatopili, ohlušili strach a&nbsp;bázeň. Vždyť měl přece hrstku naděje i&nbsp;ten nejrovnější, ten nejhezčí hoch. Pak jim lichotilo litování děvčat, těšila je&nbsp;láska rodičů, která v&nbsp;takových okamženích jako vroucí proud, ukrytý v&nbsp;lůnu země, na&nbsp;povrch se&nbsp;vyřinuje, pyšnili se&nbsp;úsudky známých: „Och, ten se&nbsp;nevrátí, takový hoch&nbsp;– urostlý jak sosna i&nbsp;všecek jak by&nbsp;ho&nbsp;ulil&nbsp;– z&nbsp;takových vojáků mají radost.“ Takovými sladkými kapkami mírnila marnost hořký nápoj, který nutná povinnost před ně&nbsp;stavěla; a&nbsp;naopak to, co&nbsp;oslazovalo zdravým, pěkným hochům trpkou tu&nbsp;cestu, to&nbsp;ji&nbsp;ztrpčovalo těm, kterým netřeba míti strachu, kteří si&nbsp;vědomi byli tělesné chyby, mnohý marnivý ji&nbsp;ale zato tak těžce nesl, že&nbsp;by&nbsp;raději vojákem se&nbsp;byl stal, než pokřiky poslouchal: „Nemusí pro tě&nbsp;máma plakat, však na&nbsp;buben přísahat nebudeš, jsi psu do&nbsp;podvazku“; anebo: „Hochu, dej se&nbsp;k&nbsp;rejtarům, máš nohy jak vůl rohy!“ a&nbsp;podobné žehavky, jimiž je&nbsp;šlehali. Babička vešla do&nbsp;hospůdky, nešla ale do&nbsp;sednice; ne&nbsp;proto, že&nbsp;tam byl vzduch dusný, ale těžké mračno bolesti, které dusilo srdce všech a&nbsp;jako povlak na&nbsp;tvářích se&nbsp;jevilo, to&nbsp;ji&nbsp;zaleklo. Ona cítila, jak těm zarmouceným matkám je, z&nbsp;nichž tu&nbsp;jedna rukama lomila v&nbsp;němé bolesti, tu&nbsp;jiná tiše plakala neb hlasitě si&nbsp;naříkala. Jak je&nbsp;těm děvčatům, které se&nbsp;ostýchají zármutek svůj najevo dáti, a&nbsp;přece bez pláče se&nbsp;podívat nemohou na&nbsp;ty&nbsp;bledé hochy, kteří pitím smutnějšími se&nbsp;stávají, a&nbsp;když zpívat chtějí, hlasu vynutit nemohou. Ona cítila, jak je&nbsp;těm tatíkům zasmušile za&nbsp;stolem sedícím, kteří o&nbsp;ničem nemluví, na&nbsp;nic nepřemýšlejíce, nežli kde budoucně vzít náhrady za&nbsp;pracovité hochy, kteří jim byli co&nbsp;pravá ruka, jak bez nich si&nbsp;nestýskat, jak jich čtrnácte let pohřešit.&nbsp;– Babička sedla s&nbsp;dětmi do&nbsp;sadu. Za&nbsp;chvíli tam přišla Kristla, usoužená, uplakaná, bledá jako stěna. Chtěla mluvit, ale na&nbsp;prsou ležel jí&nbsp;kámen a&nbsp;hrdlo měla jak stažené, nemohla slova promluvit. Podepřela se&nbsp;o&nbsp;kmen kvetoucí jabloně. To&nbsp;byla ta&nbsp;samá jabloň, přes niž o&nbsp;Janu věneček házela. Přelítl, a&nbsp;nyní, kde se&nbsp;jí&nbsp;měla vyplnit naděje, že&nbsp;s&nbsp;miláčkem spojena bude, musela se&nbsp;loučit. Přikryla si&nbsp;tvář bílou zástěrkou, pustíc se&nbsp;do&nbsp;hlasitého pláče. Babička jí&nbsp;nebránila. Přišel Míla. Kam se&nbsp;poděla ta&nbsp;kvetoucí tvář, ta&nbsp;živost očí! Jak by&nbsp;ho&nbsp;z&nbsp;mramoru vytesal. Mlče podal babičce ruku, mlče obejmul milené děvče a&nbsp;vytáhnuv ze&nbsp;náprsí vyšívaný šátek, který každý hoch co&nbsp;důkaz lásky od&nbsp;svého děvčete dostává, utíral jí&nbsp;s&nbsp;ním oči. Nepovídali si, jak hluboký jejich zármutek, ale když zazněla z&nbsp;hospody sloka písně:</span></p>
        <p class="chunk" data-nb-ref-number="6" id="chunk6" data-nb-words="18" data-nb-chars="96"><em><span class="idea" data-nb-ref-number="6" id="idea6" data-nb-words="5" data-nb-chars="24">Pak až&nbsp;my&nbsp;se&nbsp;rozloučíme,<br></span>
<span class="idea" data-nb-ref-number="7" id="idea7" data-nb-words="3" data-nb-chars="23">dvě srdéčka zarmoutíme,<br></span>
<span class="idea" data-nb-ref-number="8" id="idea8" data-nb-words="4" data-nb-chars="22">dvě srdéčka, čtyry oči<br></span>
<span class="idea" data-nb-ref-number="9" id="idea9" data-nb-words="6" data-nb-chars="27">budou plakat ve&nbsp;dne v&nbsp;noci,</span></em></p>
        <p class="chunk" data-nb-ref-number="7" id="chunk7" data-nb-words="176" data-nb-chars="1076"><span class="idea" data-nb-ref-number="10" id="idea10" data-nb-words="176" data-nb-chars="1076">objala Kristla prudce svého hocha a&nbsp;štkajíc ukryla tvář na&nbsp;jeho prsou. Píseň ta&nbsp;byla ozvěnou melodie, která i&nbsp;v&nbsp;jejich srdcích neustále zněla. Babička vstala, po&nbsp;tváři hrnula se&nbsp;jí&nbsp;slza, také Barunka plakala. Stařena položivši ruku na&nbsp;Mílovo rámě, pravila pohnutým hlasem: „Sprovázej a&nbsp;utěš tě&nbsp;pánbůh, Jakube. Konej, co&nbsp;musíš, rád a&nbsp;nebude ti&nbsp;to&nbsp;přicházet zatěžko. Dá-li Bůh zdaru mému úmyslu, nebude loučení vaše nadlouho. Doufejte. Ty, holka, když ho&nbsp;máš ráda, nepřitěžuj mu&nbsp;svým nářkem. Spánembohem!“ To&nbsp;řkouc udělala Mílovi kříž, stiskla mu&nbsp;ruku, rychle se&nbsp;odvrátila, a&nbsp;vezmouc děvčátka za&nbsp;ruce, odcházela k&nbsp;domovu s&nbsp;tím sladkým vědomím, že&nbsp;potěšila zarmoucené. Milenci, do&nbsp;jejichž srdcí babiččina slova jako rosička na&nbsp;vadnoucí kvítek padla, k&nbsp;novému životu je&nbsp;vzkřísíc, drželi se&nbsp;v&nbsp;obejmutí pod kvetoucí jabloní, jejíž květy, od&nbsp;vánku střásané, shůry na&nbsp;ně&nbsp;padaly. Před hospodou zarachotil žebřinový vůz, přijížděje pro vojáky, ze&nbsp;dvora voláno: „Mílo!&nbsp;– Kristlo!“ Ale oni to&nbsp;neslyšeli. Drželi se&nbsp;v&nbsp;náručí&nbsp;– což jim bylo do&nbsp;světa, jeden v&nbsp;druhém objímal celý svůj svět.&nbsp;–</span></p>
        <p class="chunk" data-nb-ref-number="8" id="chunk8" data-nb-words="210" data-nb-chars="1197"><span class="idea" data-nb-ref-number="11" id="idea11" data-nb-words="210" data-nb-chars="1197">Odpoledne rozloučil se&nbsp;i&nbsp;pan Beyer s&nbsp;vlídnými hostiteli. Paní Prošková jako obyčejně naložila otci i&nbsp;synovi plné tašky jídla na&nbsp;cestu. Chlapci dali Orlovi každý něco na&nbsp;památku, Barunka pásku okolo klobouku, Adélce poradila babička, když se&nbsp;jí&nbsp;ptala, co&nbsp;má&nbsp;dát, aby dala růžičku, co&nbsp;dostala od&nbsp;komtesy. „Ale vy&nbsp;jste povídala, že&nbsp;ji&nbsp;budu nosit za&nbsp;pasem, až&nbsp;budu velká,“ pravilo děvčátko. „Je tak pěkná.“&nbsp;– „To, co&nbsp;ti&nbsp;milo a&nbsp;vzácno, musíš dát milému hostu, chceš-li ho&nbsp;poctít. Dej mu&nbsp;ji, děvčatům přísluší nejlépe podat kvítko.“ Adélka zastrčila pěknou růžičku Orlovi za&nbsp;klobouk. „Och, milá Adlo, nevím, jak dlouho ta&nbsp;růžička krásu svoji podrží, Orel je&nbsp;divoký pták, celý den lítá po&nbsp;skalách a&nbsp;vrších, v&nbsp;dešti a&nbsp;větru,“ pravil pan Beyer. Adélka tázavě obrátila očka po&nbsp;Orlovi. „Nestarej se, tatínku,“ řekl chlapec, dívaje se&nbsp;s&nbsp;potěšením na&nbsp;dárek; „však já&nbsp;ji&nbsp;všední den, když budu v&nbsp;horách, dobře uschovám, jen ve&nbsp;svátek se&nbsp;s&nbsp;ní budu honosit, a&nbsp;to mi&nbsp;zůstane vždy pěkná.“ Adélka byla ráda. Žádný netušil, že&nbsp;ona sama je&nbsp;ta&nbsp;růžička, po&nbsp;níž někdy Orlík zatouží, kterou si&nbsp;odnese na&nbsp;sněžné hory a&nbsp;v&nbsp;úkrytu lesním pěstovat a&nbsp;chovat bude k&nbsp;svému potěšení, láska její že&nbsp;bude svit a&nbsp;blaženost jeho života.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./babicka_024.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>