<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>babicka-2</title>
		<link href="../Styles/babicka_idstyles.css" rel="stylesheet" type="text/css"/>
	</head>
	<body xmlns:xml="http://www.w3.org/XML/1998/namespace" id="babicka" xml:lang="cs-CZ">
<div><p class="MLP-dopis-bez1radku">Dávno, dávno již tomu, co jsem posledně se dívala do té milé mírné tváře, co jsem zulíbala to bledé líce, plné vrásků, nahlížela do modrého oka, v&nbsp;němž se jevilo tolik dobroty a&nbsp;lásky, dávno tomu, co mne posledně žehnaly staré její ruce!&nbsp;– Není více dobré stařenky! Dávno již odpočívá v&nbsp;chladné zemi!</p>
			<p class="MLP-dopis">Mně ale neumřela!&nbsp;– Obraz její odtisknut v&nbsp;duši mé s&nbsp;veškerou svojí barvitostí, a&nbsp;dokud zdráva zůstane, dotud bude žít v&nbsp;ní!&nbsp;– Kdybych štětcem mistrně vládnout znala, oslavila bych tě, milá babičko, jinak; ale nástin tento, perem kreslený&nbsp;– nevím, nevím, jak se komu zalíbí!</p>
			<p class="MLP-dopis">Ty jsi ale vždy říkala: „Není na světě člověk ten, aby se zachoval lidem všem.“ Dost na tom, když se najde jen několik čtenářů, kteří o&nbsp;tobě s&nbsp;takovou oblibou čísti budou, s&nbsp;jakou já o&nbsp;tobě píšu.</p>
		</div>
</body>
</html>