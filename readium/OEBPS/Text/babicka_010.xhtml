<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>babicka-4</title>
		<link href="../Styles/babicka_idstyles.css" rel="stylesheet" type="text/css"/>
	</head>
	<body id="babicka" xml:lang="cs-CZ">
		<div>
			<p id="toc_marker-2" class="MLP-uroven2-kapitola">II</p>
			<p class="MLP-text-bez1radku">V&#160;létě vstávala babička ve čtyry, v&#160;zimě v&#160;pět hodin. První její bylo požehnat a&#160;políbit křížek, visící na klokočovém růženci, jejž ona vždy při sobě nosila, v&#160;noci pak pod hlavou měla. Pak s&#160;Pánembohem vstala, a&#160;jsouc ustrojena, pokropila se svěcenou vodou, vzala vřetánko a&#160;předla, prozpěvujíc si přitom ranní písně. Ona sama, chudák stará, neměla už spaní, ale vědouc, jak je sladké, přála je jiným. Asi za hodinu, když vstala, bylo slyšet odměřené klapkání pantoflíčků, vrzly jedny, druhé dveře, babička se objevila na zápraží. V&#160;tom samém okamžení zakejhaly husy v&#160;chlívku, svině zachrochtaly, kráva bučela, kury křídlama zatřepetaly, kočky odkudsi přiběhnuvše otíraly se jí okolo nohou. Psi vyskočili z&#160;bud, protáhli se a&#160;jedním skokem byli u&#160;babičky; kdyby se byla nechránila, byli by ji zajisté porazili a&#160;ošatku se zrnem pro drůbež z&#160;rukou vyrazili. Babičku měly všecky ty zvířátka tak velmi rády, a&#160;ona je. Bůh chraň, aby viděla, že kdo týrá zbytečně, i&#160;kdyby to červíčka bývalo. „Co je člověku ke škodě nebo k&#160;užitku a&#160;zabít se musí, no spánembohem zabte to, jen ne mučit,“ říkávala. Děti ale nesměly se dívat, ani když se kuře zařezávalo, jen proto, že by jej litovaly, a&#160;ono pak umřít nemohlo.</p>
			<p class="MLP-text">Jednou se ale na oba psy, Sultána a&#160;Tyrla, převelice rozhněvala; bylo se ale proč hněvat! Vždyť se podkopali do chlívku a&#160;roztrhali za jednu noc deset káčátek, pěkných žlutých, které se měly k&#160;světu až milo. Babičce ruce sklesly, když otevřela ráno chlívek a&#160;husa s&#160;třemi pozůstalými káčaty ven se vyhnala, zděšeně kejhajíc, jako by naříkala pro svoje zavražděná mláďata, která vyseděla na místě jich nestálé, toulavé roditelky. Babička měla v&#160;domnění kunu škůdnici, ale přesvědčila se podle stopy, že to udělali psi. Psi, ti věrní hlídači! Babička ani svým očím nevěřila. A&#160;ještě přišli a&#160;lichotili se jakoby nic, a&#160;to babičku nejvíc rozhněvalo! „Pryč ode mne, vy zloto! Co vám udělaly ty káčátka? Máte snad hlad? Nemáte; z&#160;pouhé svévolnosti jste to udělali! Pryč ode mne, ani vás vidět nechci!“ Psi schlípli ohony, loudali se do bud, babička ale zapomenouc, že je časně, šla do pokoje povědít dceři svoji žalost.</p>
			<p class="MLP-text">Pan Prošek myslil nejinak, než zloději že vykradli komoru, anebo že Barunka mrtva, když viděl babičku uslzenou, bledou do pokoje vcházet. Když ale vyslechl celý případ, musel se babičce smát! Což jemu bylo o&#160;pár káčátek! On je nenasazoval, on neviděl, jak se z&#160;vajíček klovají, jak roztomilé jsou, když na vodě plynou, hlavičky pod vodu strčí a&#160;nožkama nad vodou capají. Panu Janovi bylo jen o&#160;několik pečínek! Proto udělal ale právu a&#160;spravedlnosti zadost, vzal bejkovec a&#160;šel ven dát psům pamětného. Babička zastrčila si uši, když slyšela ten rámus venku, ale myslila: „Co je platno, musí to být, ať si to pamatujou!“ Když ale ani za hodinu ani za dvě psi z&#160;bud nevylízali, musela se jít podívat, zdali se jim příliš neublížilo: „Co je tam, to je tam, a&#160;je to přece jen němá tvář!“ povídala si, nahlížejíc do bud. Psi začali skučet, žalostně na ni pohlíželi, skoro po břichu k&#160;jejím nohám se plazíce. „Je vám toho teď líto, viďte? Vidíte, tak se stává nezdárníkům! Pamatujte si to!“ Psi si to pamatovali. Kdykoliv se housata neb káčata na dvoře batolily, obrátili raději zraky své na stranu nebo odešli, a&#160;tak nabyli zase úplné babiččiny náklonnosti.</p>
			<p class="MLP-text">Když babička obstarala drůbež, vzbudila, jestli už nevstaly, služky; po šesté hodině teprv přistoupila k&#160;loži Baruščinu, zaťukala jí zlehka na čelo&#160;– to prý se duše nejdřív probudí&#160;– a&#160;šeptala: „Vstávej, děvečko, vstávej, je čas,“ pomohla jí ustrojit se, pak šla se podívat, je-li ta malá drůbež vzhůru; jestli se jeden neb druhý na loži povaloval, poplácala ho po zádečkách pobízejíc: „Vzhůru, vzhůru, kohoutek už devětkrát smetiště obešel, a&#160;ty ještě spíš, což se nestydíš?“ Umýti se dětem pomohla, ale se strojením jí to nechtělo chodit. Do těch knoflíčků, háčků a&#160;tretek na bundičkách a&#160;šatičkách nemohla se veznat, obyčejně, co patřilo vpřed, obrátila vzad. Když byly děti ustrojeny, poklekla s&#160;nimi před obraz Krista Pána žehnajícího maličké, pomodlila se otčenášek, pak šlo se k&#160;snídaní.</p>
			<p class="MLP-text">Když nebylo právě důležitého zaměstnání v&#160;domácnosti, seděla babička v&#160;zimě ve své sedničce při kolovrátku, v&#160;létě ale s&#160;vřetánkem svým na dvoře pod lípou neb v&#160;sadu, aneb si vyšla s&#160;dětmi na procházku. Přitom sbírala byliny, které pak doma sušila a&#160;schovávala pro potřebu. Zvláště do sv. Jana Křtitele chodívala na byliny za rosy, to prý jsou nejlepší. Když byl někdo nemocen, to už babička hned měla některé koření přihotově, hořký jetel pro vytrávení, řepíček pro krku bolení apod.; lékaře ona jaktěživa neměla.</p>
			<p class="MLP-text">Mimo to přinášela léčivé koření do domu jakás baba z&#160;Krkonošských hor, a&#160;to babička ve zvláštní opatrnosti měla a&#160;množství ho odkoupila. Baba kořenářka přicházívala každý podzim v&#160;určitou dobu, a&#160;to byla na Starém bělidle hospodou, kdež ji vším dobrým častovali přes den i&#160;noc. Každý rok dostaly děti od baby kornout čemerky pro kýchání, domácí paní rozličné vonné kouřidlo a&#160;mech, a&#160;mimo to povídávala baba celý večer dětem o&#160;Rybrcoulovi, jaký je to ferina a&#160;co on provádí na těch horách. Líčila dětem hrůzy, když se stěhuje Rybrcoul k&#160;své Kačence princezně, tam kdesi na Kačenčiny hory, kde ona přebývá. Ale ta jistá princezna, ona ho u&#160;sebe dlouho netrpí a&#160;zase za čas ho odhání, a&#160;to on prý tak přeukrutně pláče, až všecky potoky v&#160;horách se rozvodní. Ale když ho k&#160;sobě volá, to se k&#160;ní stěhuje s&#160;takovým spěchem a&#160;s&#160;takovou radostí, že všecko, co na cestě mu leží, kácí, vyvracuje a&#160;odnáší. Lesy vyvrací, kameny metá z&#160;vrchů, střechy snáší, slovem: na cestě, kudy táhne, bývá všecko jako božím dopuštěním vniveč uvedeno.</p>
			<p class="MLP-text">Kořenářka přinášela každý rok stejné koření a&#160;stejné pohádky, ale dětem zdály se vždy nové být a&#160;vždy se na babu těšily. Jak se ukázaly na louce naháčky, to říkaly. „No, už přijde brzy bába z&#160;hor,“ a&#160;jestli se několik dní opozdila, babička říkala: „Copak se stalo babě, snad na ni pánbůh nedopustil nemoc, aneb snad dokonce umřela?“ A&#160;bylo povídání o&#160;ní, až se opět octla s&#160;košem na zádech ve dvoře.</p>
			<p class="MLP-text">Začasté chodila babička s&#160;dětmi na delší procházky, třebas do myslivny, nebo do mlýna, nebo si zašly do lesa, kde ptáčkové líbezně zpívali, kde byly pod stromy nastlané měkounké podušky a&#160;tolik vonných konvalinek rostlo, petrklíčů, podlések, kohoutků, celé kříčky lýkovce a&#160;ten pěkný zlatohlávek (Lilium martagon). Ten jim přinášela bledá Viktorka, když viděla, že sbírají květiny a&#160;v&#160;kytice vážou. Viktorka bývala vždy bledá, oči jí svítily jako dva uhly, černé vlasy měla vždy rozcuchány, nikdy neměla pěkné šaty a&#160;nikdy nepromluvila. U&#160;paty lesu byl veliký dub, tam stávala Viktorka celé hodiny upřeně dívajíc se dolů k&#160;splavu. Za soumraku sešla až k&#160;samému splavu, sedla na omšený pařez, dívala se do vody a&#160;zpívala až dlouho, dlouho do noci. „Ale babičko,“ ptaly se děti babičky, „pročpak nemá Viktorka nikdy pěkné šaty, ani v&#160;neděli? A&#160;pročpak nikdy nemluví?“</p>
			<p class="MLP-text">„Když je bláznivá!“</p>
			<p class="MLP-text">„A&#160;jak je to, babičko, když je bláznivý?“ ptaly se děti.</p>
			<p class="MLP-text">„Inu, když nemá člověk dobrý rozum.“</p>
			<p class="MLP-text">„A&#160;co to dělá, když nemá dobrý rozum?“</p>
			<p class="MLP-text">„Kupříkladu Viktorka na nikoho nemluví, chodí otrhaná, zůstává v&#160;lese v&#160;jeskyňce v&#160;létě v&#160;zimě.“</p>
			<p class="MLP-text">„A&#160;v&#160;noci také?“ ptal se Vilím.</p>
			<p class="MLP-text">„I&#160;ovšemže také; vždyť ji slýcháváte, že do noci u&#160;splavu zpívá, pak jde do jeskyně spát.“</p>
			<p class="MLP-text">„A&#160;nebojí se světýlek ani vodníka?“ s&#160;velikým udivením ptaly se děti.</p>
			<p class="MLP-text">„I&#160;vždyť není žádný hastrman,“ pravila Barunka; „tatínek to povídal.“</p>
			<p class="MLP-text">V&#160;létě přicházívala Viktorka málokdy k&#160;stavení prosit, ale v&#160;zimě přicházela jako ta vrána, zaťukala na dveře neb na okno a&#160;jen ruku natáhla, dostavši pak kus chleba neb cos jiného, mlčky odcházela. Děti vidouce na zmrzlém sněhu krvavou stopu její nohy, běžely za ní, volaly: „Viktorko, pojď k&#160;nám, maminka ti dá bačkory, můžeš u&#160;nás být!“&#160;– ale Viktorka se ani neohlídla utíkajíc k&#160;lesu.</p>
			<p class="MLP-text">Za letních krásných večerů, když nebe jasné, krásné bylo, hvězdy požáry házely, sedla si babička ráda s&#160;dětmi ven pod lípu. Dokud byla Adélka maličká, posadila si ji na klín, Barunka s&#160;chlapci stáli u&#160;kolenou. To ani jinak být nemohlo; jak babička cosi vypravovat začala, musely se jí dívat všecky přímo ve tvář, aby jim ani slůvko neušlo.</p>
			<p class="MLP-text">Babička jim povídala o&#160;světlých andělích, již tam nahoře přebývají a&#160;ty světla lidem rozžehují. O&#160;andělích strážcích, kteří střehou dítky na všech cestách života, se radujou, když hodnými jsou, pláčou, když neposlouchají. Děti obracely zraky své k&#160;jasným nebesům, kde se třpytěly tisíce tisíců světel, malých mihavých i&#160;velikých lesknoucích se v&#160;barvách nejkrásnějších. „Kterápak z&#160;těch hvězdiček je asi moje?“ ptal se jednoho večera Jan.</p>
			<p class="MLP-text">„To jen Pánbůh ví. Ale pomysli si jen, bylo-li by možno mezi těmi milióny hvězdiček ji nalézt?“ odpověděla babička.</p>
			<p class="MLP-text">„Komupak asi patří ty krásné hvězdy, co se tak lesknou?“ povídala si Barunka.</p>
			<p class="MLP-text">„To jsou oněch lidí, jež si Bůh zvlášť zamiloval, vyvolených to božích, kteří mnoho dobrých skutků vykonali, pánaboha nikdy nehněvali,“ odpověděla babička.</p>
			<p class="MLP-text">„Ale babičko,“ ptala se Barunka opět, když zazněly od splavu žalostné zvuky nesouvislé písně. „Viktorka má také svoji hvězdu?“</p>
			<p class="MLP-text">„Má, ale je zakalena; a&#160;nyní pojďte, ať vás uložím, je čas k&#160;spaní,“ dokládala, když se už hodně setmělo. Pomodlila se s&#160;nimi. „Anděli boží, strážce můj“, pokropila je svěcenou vodou a&#160;uložila na hnízdečko. Ty malé spaly hned, ale Barunka mnohdy ještě přivolala babičku k&#160;loži a&#160;prosila: „Sedněte si ke mně, babičko, já nemohu usnout,“ a&#160;babička vzala ruku vnuččinu do své ruky a&#160;začala se s&#160;děvčátkem modlit a&#160;modlila se, až oči zavřelo.</p>
			<p class="MLP-text">Babička chodila spát v&#160;deset, to byla její hodina, tu ona cítila na očích. Do té doby měla úkol, který si ráno dala, udělaný. Než šla spát, nahlédla, zdali vše uzavíráno, svolala kočky a&#160;zavřela na půdu, aby na děti do pokoje se nedostaly a&#160;je nedusily, ulila v&#160;kamnech každou jiskřičku, uchystala si na stůl troudník a&#160;louč. Byl-li strach před bouřkou, uchystala si hromničnou svíčku, do bílého šatu zaobalila bochník chleba, a&#160;kladouc jej na stůl, říkala služebným: „To si pamatujte, v&#160;čas ohně má být nejprvnější, co člověk k&#160;sobě vzít má, chléb, pak se nezmate.“</p>
			<p class="MLP-text">„Ale babičko, vždyť neuhodí,“ říkaly služebné; ale to jí nepřišly vhod.</p>
			<p class="MLP-text">„Jen pánbůh je všemohoucí, co vy můžete vědět. Opatrnosti nikdy nezbývá, to si pamatujte.“</p>
			<p class="MLP-text">Když bylo vše v&#160;pořádku, klekla před krucifix, pomodlila se, pokropila sebe i&#160;Barunku ještě jednou svěcenou vodou, klokočový růženec položila si pod hlavu a&#160;s&#160;pánembohem usnula.</p>
		</div>
</body>
</html>