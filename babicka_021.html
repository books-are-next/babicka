<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XIII">
    <meta name="apple-mobile-web-app-capable" content="yes">
    <title>XIII</title>
    <link rel="stylesheet" href="./style/style.min.css" media="screen" integrity="sha256-suCzP2DeAjpjfeO4Ne4lRICbrGRKid9aAmWDin20Cww=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Božena Němcová: Babička">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Babička">
    <meta property="og:title" content="Babička">
    <meta property="og:type" content="book">
    <meta property="og:book:author" content="Božena Němcová">
    <meta property="twitter:title" content="Božena Němcová: Babička">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./babicka_020.html">
    <link rel="next" href="./babicka_022.html">
    <meta name="nb-order" content="17">
    <link rel="self" href="babicka_021.html">
    <meta name="nb-identifier" content="nemcova-babicka-e94ffd8">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="4169" data-nb-chars="24217">
    <nav role="doc-toc">
      <ul class="plain section">
        <li><a href="babicka_005.html">Citáty</a></li>
        <li><a href="babicka_006.html">Věnování</a></li>
        <li><a href="babicka_007.html">Vysoce urozená paní...</a></li>
        <li><a href="babicka_008.html">Dávno, dávno...</a></li>
        <li><a href="babicka_009.html">I</a></li>
        <li><a href="babicka_010.html">II</a></li>
        <li><a href="babicka_011.html">III</a></li>
        <li><a href="babicka_012.html">IV</a></li>
        <li><a href="babicka_013.html">V</a></li>
        <li><a href="babicka_014.html">VI</a></li>
        <li><a href="babicka_015.html">VII</a></li>
        <li><a href="babicka_016.html">VIII</a></li>
        <li><a href="babicka_017.html">IX</a></li>
        <li><a href="babicka_018.html">X</a></li>
        <li><a href="babicka_019.html">XI</a></li>
        <li><a href="babicka_020.html">XII</a></li>
        <li><a href="babicka_021.html">XIII</a></li>
        <li><a href="babicka_022.html">XIV</a></li>
        <li><a href="babicka_023.html">XV</a></li>
        <li><a href="babicka_024.html">XVI</a></li>
        <li><a href="babicka_025.html">XVII</a></li>
        <li><a href="babicka_026.html">XVIII</a></li>
        <li><a href="babicka_027.html">Není účel tohoto spisku... </a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./babicka_020.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="4"><span class="idea" data-nb-ref-number="1" id="idea1" data-nb-words="1" data-nb-chars="4">XIII</span></h1>
        <section>
          <p class="chunk" data-nb-ref-number="2" data-nb-words="511" data-nb-chars="3018"><span class="idea" data-nb-ref-number="2" id="idea2" data-nb-words="511" data-nb-chars="3018">Jara skokem přibývalo; lidé pracovali již v&nbsp;polích, nahoře na&nbsp;stráni vyhřívali se&nbsp;ještěrky a&nbsp;hadi, že&nbsp;se&nbsp;jich děti, jdouce na&nbsp;podzámecký vrch fialky a&nbsp;konvalinky hledat, vždy lekly, babička jim ale říkala, že&nbsp;se&nbsp;nemají co&nbsp;bát, že&nbsp;do&nbsp;svatého Jiří žádné zvíře není jedovaté, že&nbsp;se&nbsp;může vzít do&nbsp;ruky, „ale pak, když slunce už&nbsp;vysoko, pak je&nbsp;v&nbsp;nich jed,“ dokládala. Na&nbsp;louce za&nbsp;splavem rozkvítalo buličí očko, pryskyřník, na&nbsp;stráni modraly se&nbsp;podlésky a&nbsp;zlatově leskly se&nbsp;petrklíče. Děti sbíraly mladá lupénka do&nbsp;polívky, kopřivy přinášely housátkům, a&nbsp;kdykoli šla babička do&nbsp;chléva, slibovala Stračce, že&nbsp;už&nbsp;co&nbsp;nejdřív půjde na&nbsp;pastvu. Stromy úprkem obalovaly se&nbsp;listem, komáři vesele hráli ve&nbsp;vzduchu, skřivánek vznášel se&nbsp;vysoko v&nbsp;povětří, děti ho&nbsp;slyšely, ale málokdy malého zpěváčka viděly také, žežulku poslouchávaly a&nbsp;křičely do&nbsp;lesa: „Žežulko, pověz nám, jak dlouho budeme živy?“ Někdy zakukala, někdy se&nbsp;ale na&nbsp;ni&nbsp;Adélka zlobila, že&nbsp;nechce schválně zakukat. Chlapci učili Adélku otloukat vrbové píšťalky; když pak jí&nbsp;nechtěla píšťalka pískat, dávali vinu, že&nbsp;nedobře při otloukání říkala. „Vy holky neumíte ani píšťalku udělat,“ vysmívat se&nbsp;Jan.&nbsp;– „To není naše věc, ty&nbsp;ale zase neuděláš takovýto klobouček!“&nbsp;pravila Barunka, ukazujíc bratrům klobouček z&nbsp;olšových listů, okrášlený chudobkami, který byla celý jehlinami sešpendlila.&nbsp;– „Hm, to&nbsp;je&nbsp;kunšt!“ pohodil hlavou chlapec.&nbsp;– „Pro mne ne, ale pro tebe,“ smála se&nbsp;Barunka, jdouc dělat ještě šaty ke&nbsp;kloboučku a&nbsp;tělo panenky z&nbsp;bezové duše. Jan ale položil proutek na&nbsp;koleno a&nbsp;povídaje Adélce: „Teď poslouchej a&nbsp;dívej se, jak to&nbsp;budu dělat,“ a&nbsp;začínaje otloukat říkal: „Otloukej se, píšťaličko, nebudeš-li se&nbsp;otloukati, budu na&nbsp;tě&nbsp;žalovati knížeti pánu, a&nbsp;on ti&nbsp;dá&nbsp;ránu, až&nbsp;odletíš ke&nbsp;zlatému džbánu. Huš, huš, huš, vrazím do&nbsp;tě&nbsp;nůž, vrazím do&nbsp;tě&nbsp;kudličku, vyrazím ti&nbsp;dušičku, vrazím do&nbsp;tě&nbsp;zavíráček, budeš zpívat jako ptáček.“ Píšťalka byla otlučena, udělána a&nbsp;pěkně pískala. Vilém ale mínil, že&nbsp;dalece tak pěkně nepíská jako Václavova pasácká; omrzelo ho&nbsp;dělat píšťaly, udělal si&nbsp;z&nbsp;proutku vozík, připřáhl se&nbsp;k&nbsp;němu a&nbsp;začal rejdit po&nbsp;louce a&nbsp;psi za&nbsp;ním. Barunka dávajíc sestře udělanou panenku, povídala: „Na, ale uč&nbsp;se&nbsp;to&nbsp;dělat sama, kdo s&nbsp;tebou bude hrát, až&nbsp;začneme my&nbsp;chodit do&nbsp;školy, budeš tu&nbsp;sama.“&nbsp;– „Bude tu&nbsp;babička,“ odpovědělo děvče s&nbsp;tváří, v&nbsp;níž bylo vidět, že&nbsp;jí&nbsp;ta&nbsp;samota byla nemilá sice, ale když jí&nbsp;babička zůstane, že&nbsp;jí&nbsp;zůstane všecko. V&nbsp;tom šel kolem pan mlynář, podávaje Barunce list pravil: „Běžte s&nbsp;ním k&nbsp;mamince, řekněte, že&nbsp;byl prášek v&nbsp;městě a&nbsp;že mu&nbsp;ho&nbsp;na&nbsp;poště dali.“&nbsp;– „To je&nbsp;od&nbsp;tatínka!“ zajásaly děti běžíce do&nbsp;stavení. Paní Prošková čtla s&nbsp;radostnou tváří list; dočtouc zvěstovala všem, že&nbsp;přijede tatínek v&nbsp;polovici máje i&nbsp;paní kněžna. „Kolikrát se&nbsp;to&nbsp;ještě vyspíme!“ ptala se&nbsp;Adélka.&nbsp;– „Asi čtyrycetkrát,“ řekla Barunka.&nbsp;– „Och je, to&nbsp;nebude ještě dlouho,“ mračilo se&nbsp;děvče.&nbsp;– „Víš co,“ radil Vilém, „já si&nbsp;udělám čtyrycet čárek na&nbsp;dveře, a&nbsp;vždycky když ráno vstanu, jednu smažu.“&nbsp;– „To udělej, uběhne ti&nbsp;čas,“ nasmála se&nbsp;matka.</span></p>
          <p class="chunk" data-nb-ref-number="3" data-nb-words="543" data-nb-chars="3147"><span class="idea" data-nb-ref-number="3" id="idea3" data-nb-words="543" data-nb-chars="3147">Pan mlynář šel od&nbsp;splavu a&nbsp;stavil se. Tvář jeho byla starostlivá, nešklíbil se&nbsp;ani nemžoural, pikslu držel v&nbsp;ruce, ale netočil jí, jen někdy dvěma prsty uhodil na&nbsp;víčko. „Víte-li, co&nbsp;nového, lidičky?“ pravil vcházeje do&nbsp;sednice.&nbsp;– „Co se&nbsp;stalo?“ ptala se&nbsp;babička i&nbsp;paní jednohlasně vidouce, že&nbsp;není pan otec, jako bývá.&nbsp;– „Máme tu&nbsp;horskou vodu.“&nbsp;– „Bože, rač chránit, aby nebyla náhlá a&nbsp;zlá,“ pravila babička uleknuta.&nbsp;– „Bojím se&nbsp;toho,“ řekl mlynář; „měli jsme po&nbsp;kolik dní už&nbsp;polední větry, nato přišly deště v&nbsp;horách, jak mleči tam odtud přišli, povídají, jsou prý všecky potoky rozvodněné a&nbsp;sníh úprkem taje. Bude to&nbsp;letos myslím nekalé. Já&nbsp;jdu nyní rychle domů a&nbsp;uklidíme hned všecko zlému hostu z&nbsp;cesty. Radil bych, abyste se&nbsp;také přichystali, opatrnosti nikdy nezbývá. Odpoledne přijdu se&nbsp;podívat. Dávejte pozor na&nbsp;přibývání vody&nbsp;– vy&nbsp;ale, malá čečetko, nechoďte k&nbsp;vodě,“ doložil pan otec, štípnuv Adélku do&nbsp;tváře; poté odešel ze&nbsp;stavení. Babička šla se&nbsp;podívat k&nbsp;splavu, po&nbsp;stranách splavu byly hráze stavěné z&nbsp;dubových dřevců, mezi nimiž vyrůstalo kapradí. Na&nbsp;stěnách hráze viděla babička, že&nbsp;vody přibylo, nejnižší sazeničky kapradin byly již ve&nbsp;vodě. Kusy dřev, drnu a&nbsp;ratolesti stromů unášel špinavý proud řeky přes splav. Starostlivě vrátila se&nbsp;babička domů. Když šly kry, stalo se&nbsp;mnohdy, že&nbsp;se&nbsp;nastavěly u&nbsp;splavu a&nbsp;proud řeky, struhou se&nbsp;žena, stavení zatopil; vždy býval strach, když začal led pukat, mlynářští chodívali ustavičně na&nbsp;stráži, aby se&nbsp;kde možná nebezpečenství předešlo roztrhováním krů stavících se&nbsp;v&nbsp;hory. Ale proti horské povodni nebylo obrany. Jako na&nbsp;divém koni přihnala se&nbsp;z&nbsp;hor, vzala na&nbsp;cestě vše s&nbsp;sebou, co&nbsp;se&nbsp;jí&nbsp;v&nbsp;cestu stavilo, roztrhala hráz a&nbsp;břehy, vyvrátila stromy i&nbsp;stavení, a&nbsp;to vše v&nbsp;takovém kvapu, že&nbsp;se&nbsp;lidé ani vzpamatovat nemohli. Proto také babička, zkušená toho, jak domů přišla, hned radila, aby se&nbsp;děly přípravy k&nbsp;odklizení věcí ze&nbsp;sednic na&nbsp;hůru, co&nbsp;se&nbsp;také ihned dělo. Mezitím přišel pan myslivec, který jda z&nbsp;lesa okolo pily byl již slyšel, že&nbsp;přichází velká voda, a&nbsp;stoupání řeky pozoroval. „Ty děti by&nbsp;vám jen překážely, a&nbsp;když by&nbsp;zle přišlo, co&nbsp;s&nbsp;nimi, já&nbsp;je&nbsp;vezmu s&nbsp;sebou nahoru,“ pravil a&nbsp;hospodyně byly jeho nabídnutí rády. Odnášelo se, uklízelo, drůbež se&nbsp;odstěhovala na&nbsp;stráň, Stračka se&nbsp;odvedla k&nbsp;myslivcovům. „A&nbsp;vy jděte nyní za&nbsp;dětmi, aby ta&nbsp;paní neměla vše na&nbsp;starosti,“ pravila babička dceři a&nbsp;Bětce, když bylo vše uspořádáno, „já tu&nbsp;s&nbsp;Voršou zůstanu. Přijde-li voda do&nbsp;stavení, vylezeme na&nbsp;hůru, a&nbsp;tak zle, snad dá&nbsp;Pánbůh, nebude, aby nás vzala i&nbsp;se stavením; není sem tak spádno jako ke&nbsp;mlýnu, ti&nbsp;chudáci jsou hůře na&nbsp;tom.“ Paní Prošková nechtěla dlouho přivolit, aby tam matka zůstala, ale když si&nbsp;říci nedala, musela jít. „Aby vám psi nezaběhli,“ upozornila odcházejíc ze&nbsp;stavení.&nbsp;– „Neboj se&nbsp;o&nbsp;to, ti&nbsp;vědí dobře, kde ochrany hledat, ti&nbsp;se&nbsp;nás nespustí.“ Vskutku také chodil Sultán i&nbsp;Tyrl v&nbsp;patách za&nbsp;babičkou, a&nbsp;když si&nbsp;sedla s&nbsp;vřetánkem k&nbsp;oknu, z&nbsp;něhož bylo vidět na&nbsp;řeku, lehli k&nbsp;jejím nohám; Vorša, zvyklá jsouc na&nbsp;ustavičné šukání, mytí a&nbsp;smejčení, dala se&nbsp;do&nbsp;poklízení prázdných chlívků, aby něco dělala, nepomyslíc, že&nbsp;za&nbsp;hodinu snad vodou a&nbsp;bahnem naplněny budou.</span></p>
          <p class="chunk" data-nb-ref-number="4" data-nb-words="628" data-nb-chars="3611"><span class="idea" data-nb-ref-number="4" id="idea4" data-nb-words="628" data-nb-chars="3611">Smrklo se, vody víc a&nbsp;více přibývalo, sotva již koryto struhy postačovalo; louka za&nbsp;splavem byla již pod vodou, a&nbsp;kde tomu vrboví nepřekáželo, viděla babička z&nbsp;okna, ačkoliv stavení nízko leželo a&nbsp;břeh řeky vysoký byl, kolísání se&nbsp;vln. Odložila vřetánko, sepjala ruce a&nbsp;začala se&nbsp;modlit. Vorša přišla také do&nbsp;sednice. „Voda hučí, až&nbsp;je&nbsp;člověku ouzko poslouchat; zvěř jako by&nbsp;cítila, že&nbsp;se&nbsp;něco bude dít, je&nbsp;schována, ani vrabce není vidět,“ povídala, oprašujíc u&nbsp;oken lavici. Vtom se&nbsp;ozval koňský dusot, po&nbsp;silnici od&nbsp;splavu pádil jezdec; u&nbsp;stavení zarazil a&nbsp;křiknuv: „Chraňte se, lidé, voda jde!“ pádil jedním cvalem podél břehu ke&nbsp;mlýnu, ode mlýnu k&nbsp;městečku. „Pánbůh s&nbsp;námi, nahoře je&nbsp;zle, poslali věštbu,“ pravila babička zblednouc. Než ale přece Vorše domlouvala, aby se&nbsp;nebála; šla ještě jednou podívat se, zdali vše v&nbsp;bezpečí a&nbsp;voda se&nbsp;ještě nevylívá. Zastihla u&nbsp;řeky pana otce. Měl vysoké boty nad kolena a&nbsp;ukazoval babičce, že&nbsp;již z&nbsp;řeky se&nbsp;vylívá i&nbsp;ze struhy. Přišel také Míla a&nbsp;Kudrna nabídnout se&nbsp;babičce k&nbsp;pomůcce, by&nbsp;sama v&nbsp;stavení zůstat nemusela; babička ale poslala Kudrnu domů. „Vy máte děti, kdyby pánbůh dopustil neštěstí, dělala bych si&nbsp;z&nbsp;toho svědomí. Má-li kdo s&nbsp;námi zůstat, ať&nbsp;zůstane Jakub, jemu se&nbsp;to&nbsp;lépe přísluší; a&nbsp;v&nbsp;hospodě ho&nbsp;nepotřebujou, tam není strachu, leda by&nbsp;se&nbsp;jim voda do&nbsp;chlíva dostala.“ Rozešli se. Do&nbsp;půlnoci bylo již stavení obklopeno vodou. Po&nbsp;žernovské stráni chodili lidé se&nbsp;světly; pan myslivec přišel také k&nbsp;stavení na&nbsp;stráň, a&nbsp;věda, že&nbsp;babička sotva spát bude, volal a&nbsp;hvízdal, chtě se&nbsp;dovědět, jak je. Jakub se&nbsp;mu&nbsp;ozval z&nbsp;okna ze&nbsp;sednice, že&nbsp;bdí, aby se&nbsp;paní Prošková o&nbsp;matku nestarala, načež pan myslivec odešel. Ráno bylo vidět teprv, že&nbsp;je&nbsp;celé údolí jedno jezero. V&nbsp;sednici museli chodit již po&nbsp;prknech a&nbsp;Míla stíží jen se&nbsp;dostal na&nbsp;stráň k&nbsp;drůbeži, voda se&nbsp;takovou prudkostí hnala přes cestu, že&nbsp;mu&nbsp;div nohy nepodrazila. Mezi dnem přišli se&nbsp;všickni z&nbsp;myslivny podívat dolů. Děti vidouce stavení ve&nbsp;vodě a&nbsp;babičku chodit v&nbsp;sednici po&nbsp;prknech, pustily se&nbsp;na&nbsp;stráni do&nbsp;takového pláče a&nbsp;křiku, že&nbsp;sotva k&nbsp;upokojení byly. Psi se&nbsp;dívali z&nbsp;vikýře, a&nbsp;když na&nbsp;ně&nbsp;Jan volal, štěkali a&nbsp;vyli a&nbsp;rádi byli by&nbsp;dolů skočili, kdyby je&nbsp;Míla byl nedržel. Kudrna přišel, vypravoval, jaká spousta dál dole. Ve&nbsp;Žliči že&nbsp;vzala voda dvě stavení, v&nbsp;jednom že&nbsp;byla stará žena, která nechtíc poslechnout volání posla, aby se&nbsp;vystěhovala, otálela, až&nbsp;bylo pozdě. Mosty, lávky, stromy že&nbsp;bere voda, zkrátka vše, co&nbsp;jí&nbsp;v&nbsp;cestě leží. Ve&nbsp;mlýně že&nbsp;již jsou v&nbsp;hořejších sednicích. Kristla se&nbsp;přišla podívat, mohla-li by&nbsp;zatopeným přinést něco teplého k&nbsp;jídlu, ale nebylo možná, a&nbsp;když smělý Míla přece k&nbsp;ní přebrodit se&nbsp;snažil, sama ho&nbsp;prosila, aby zůstal, kde je. Dva dni trval ten strach; třetí den teprv začala voda opadávat. Jak se&nbsp;divily děti, když se&nbsp;z&nbsp;myslivny vrátily; zahrádka byla zaplavena, v&nbsp;sadě bylo vysoko nánosu, místy hluboké výmoky, vrby a&nbsp;olše byly do&nbsp;polovice obaleny bahnem. Lávka strhaná, chlívky podemleté, psí boudy odnesené. Chlapci šli s&nbsp;Adélkou podívat se&nbsp;za&nbsp;stavení. Měli tam sazené stromky, které si&nbsp;byli před rokem z&nbsp;lesa přinesli a&nbsp;jež babička jim zasadila, břízy děvčatům, chlapcům jedle. Stály tam beze škody. Pod hruškou byli si&nbsp;vystavěli malinkou chaloupku, udělali u&nbsp;ní zahrádku a&nbsp;plot, stroužku a&nbsp;na ní&nbsp;mlýnky, které se&nbsp;točily, když pršelo a&nbsp;stroužky se&nbsp;vodou naplnily. Byla tam i&nbsp;pícka, do&nbsp;níž dávala Adélka koláče a&nbsp;buchty z&nbsp;hlíny uplácané. Po&nbsp;celé malé živnosti nebylo ale ani památky. „Dětiny!“ usmála se&nbsp;babička slyšíc, jak toho litují; „jak by&nbsp;mohla obstát vaše hračka před proudem rozkaceného živlu, který stověké stromy a&nbsp;pevné domy vyvracel.“</span></p>
          <p class="chunk" data-nb-ref-number="5" data-nb-words="274" data-nb-chars="1654"><span class="idea" data-nb-ref-number="5" id="idea5" data-nb-words="274" data-nb-chars="1654">Za&nbsp;krátký čas vysušilo slunce pole, luka i&nbsp;cesty, vítr roznesl nánosy, tráva svěžeji ještě se&nbsp;zelenala, škoda se&nbsp;všecka napravila a&nbsp;málo zůstalo památek zhoubné povodně; jen lidé si&nbsp;o&nbsp;ní dlouho povídali. Vlaštovičky zase přilítly; děti s&nbsp;radostí je&nbsp;vítaly, těšily se&nbsp;již, že&nbsp;brzičko přijde pan Beyer a&nbsp;po něm otec že&nbsp;přijede. Byl večer filipojakubský. Babička, když byla tříkrálovou křídou na&nbsp;všecky dveře zvenku u&nbsp;stavení, u&nbsp;chlívku a&nbsp;kurníku tři kříže udělala, šla s&nbsp;dětmi na&nbsp;zámecký holý vrch. Chlapci nesli na&nbsp;ramenou stará košťata. Na&nbsp;vrchu byla již Kristla, Míla, všecka chasa ze&nbsp;dvora, ze&nbsp;mlýna, také Mančinka. Václav Kudrnův s&nbsp;bratry pomáhal Mílovi smolit košťata a&nbsp;ostatní rovnali do&nbsp;hranice dřeva a&nbsp;chvoj k&nbsp;pálení ohně. Noc byla krásná; teplý větřík vlnil zelenou osivu a&nbsp;roznášel vůni květin z&nbsp;parku a&nbsp;z&nbsp;kvetoucího sadu po&nbsp;celém vrchu. Z&nbsp;lesa ozývalo se&nbsp;houkání sovy, na&nbsp;vysokém topole u&nbsp;silnice štěbetal kos a&nbsp;z&nbsp;křoví v&nbsp;parku zanášely se&nbsp;líbezné zvuky slavíkovy písně až&nbsp;nahoru. Tu&nbsp;najednou vyšlehl plamen na&nbsp;Žlickém kopci, v&nbsp;okamžení nato na&nbsp;Žernovském vrchu a&nbsp;po stráních začaly se&nbsp;míhat a&nbsp;skákat plameny větší menší. A&nbsp;dále na&nbsp;vrchách náchodských, novoměstských vzplanuly ohně, tancovaly světla. Také Míla rozžal smolou napuštěné koště, hodě ho&nbsp;do&nbsp;hranice, která v&nbsp;malé chvíli vzplanula. Chasa začala výskat, každý uchvátil nasmolené koště, zapálil, a&nbsp;jak vysoko mohl, do&nbsp;povětří vymrštil křiče: „Leť, čarodějnice, leť!“ Pak seřadili se&nbsp;a&nbsp;začali s&nbsp;hořícími pochodněmi tance provádět, děvčata však držíce se&nbsp;za&nbsp;ruce a&nbsp;zpívajíce točily se&nbsp;kolem hořící hranice; když spadovala, rozházely oheň a&nbsp;začaly přes něj skákat, jak která daleko mohla.</span></p>
          <p class="chunk" data-nb-ref-number="6" data-nb-words="129" data-nb-chars="808"><span class="idea" data-nb-ref-number="6" id="idea6" data-nb-words="129" data-nb-chars="808">„Dívejte se, tahle stará čarodějnice musí nejvýše vyletět!“ zvolal Míla, a&nbsp;popadnuv pometlo, tak prudce jím vyhodil, že&nbsp;v&nbsp;letu až&nbsp;zafičelo, vysoko vyletělo a&nbsp;skoro k&nbsp;zelenému osení zaletělo, kde stáli diváci.&nbsp;– „Ta prská!“ smála se&nbsp;chasa, běžíc pro praskající nasmolené pometlo. Chlapci tleskali pochvalu. Také ze&nbsp;Žernovského i&nbsp;Žlického vrchu ozýval se&nbsp;výskot, smích a&nbsp;zpěv. Okolo rudého ohně kmitaly se&nbsp;v&nbsp;divém kolování postavy jako fantastické; chvíli po&nbsp;chvíli z&nbsp;jejich středu diblík do&nbsp;výše vyletěl, zatřásl v&nbsp;povětří ohnivou palicí, až&nbsp;tisíce jisker spršelo, a&nbsp;zase dolů padal při jásotu lidstva. „Hele, ta&nbsp;vysoko letěla!“ zvolala Mančinka, ukazujíc prstem na&nbsp;Žernovský vrch. Jedna z&nbsp;žen jí&nbsp;ale ruku dolů stáhla napomínajíc, aby neukazovala na&nbsp;čarodějnice, že&nbsp;by&nbsp;jí&nbsp;mohla pustit některá střelu do&nbsp;prstu.</span></p>
          <p class="chunk" data-nb-ref-number="7" data-nb-words="263" data-nb-chars="1565"><span class="idea" data-nb-ref-number="7" id="idea7" data-nb-words="263" data-nb-chars="1565">Bylo již pozdě, když se&nbsp;vracela babička s&nbsp;dětmi domů. „Babičko, neslyšíte nic?“ šeptala Barunka, zastavíc babičku uprostřed kvetoucího sadu, blíže stavení, „jako by&nbsp;něco šumělo.“&nbsp;– „Nic to&nbsp;není, větřík zahrává listím,“ odpověděla stařenka, doložíc: „Tem větřík dobře dělá.“&nbsp;– „Proč dobře?“&nbsp;– „Protože stromy k&nbsp;sobě sklání. Říká se, když stromy ve&nbsp;květu se&nbsp;líbají a&nbsp;objímají, že&nbsp;bude hojná úroda.“&nbsp;– „Och babičko, to&nbsp;je&nbsp;škoda, teď když začnou třešně, jahody, když tu&nbsp;bude veselo, musíme sedět celý den ve&nbsp;škole,“ smutně řekl Jan.&nbsp;– „To jinak nejde, hochu, vždy doma nemůžeš být, ani vždy hrát. Nyní vám nastanou jiné starosti a&nbsp;jiné radosti.“&nbsp;– „I&nbsp;já ráda budu chodit do&nbsp;školy,“ pravila Barunka, „jen po&nbsp;vás, babičko, se&nbsp;mi&nbsp;bude stýskat, že&nbsp;celý den vidět se&nbsp;nebudem!“&nbsp;– „I&nbsp;mně budete chybět, milé děti, ale což je&nbsp;to&nbsp;všecko platno, stromek kvete, odkvétá strom, ovoce odpadne, odroste dítě, rodičům odběhne. Tak to&nbsp;Bůh chce. Dokud je&nbsp;strom zdráv, dává užitek, když pak uschne, porazí ho, dají na&nbsp;oheň, boží oheň ho&nbsp;stráví, popelem zmrví se&nbsp;zem, na&nbsp;níž vyrůstají zase jiné stromky. Také babička vaše dopřede a&nbsp;uložíte ji&nbsp;k&nbsp;věčnému spánku,“ polohlasitě dodala stařenka. V&nbsp;křoví u&nbsp;zahrádky slavík začal zpívat; děti říkaly, že&nbsp;to&nbsp;jejich slavíček, poněvadž každý rok do&nbsp;křoví u&nbsp;zahrádky přiletěl a&nbsp;hnízdo si&nbsp;tam stavěl. Od&nbsp;splavu zaznívala smutná melodie ukolíbavky Viktorčiny. Děti chtěly ještě zůstat venku, babička ale nutila domů: „Víte, že&nbsp;zejtra už&nbsp;nastane škola a&nbsp;časné vstávání, pojďte spát, ať&nbsp;se&nbsp;matka nehněvá,“ pravila, pobízejíc jednoho po&nbsp;druhém přes práh.</span></p>
          <p class="chunk" data-nb-ref-number="8" data-nb-words="477" data-nb-chars="2907"><span class="idea" data-nb-ref-number="8" id="idea8" data-nb-words="477" data-nb-chars="2907">Ráno při snídaní kázala matka dětem, vyjmouc Adélku, která ještě spala, jak se&nbsp;mají učit, pana učitele poslouchat, na&nbsp;cestě jak mají slušně se&nbsp;chovat, dávala jim samé dobré naučení, až&nbsp;bylo dětem do&nbsp;pláče. Babička chystala jim potravu. „Tu máte každý svoji porci,“ pravila, kladouc na&nbsp;stůl tři velikánské krajíce chleba, „tu máte každý kudličku, co&nbsp;jsem vám schovávala; vidíš, Jeníčku, ty&nbsp;bys ji&nbsp;byl dávno ztratil a&nbsp;nyní neměl bys čím chleba ukrojit,“ řekla, vytahujíc z&nbsp;kapsáře tři kudličky s&nbsp;červenými střenkami. Pak udělala do&nbsp;každého krajíce jamku, nacpala do&nbsp;ní&nbsp;másla, přikryla ji&nbsp;vydlábnutou střídou a&nbsp;položila jeden krajíc do&nbsp;rohožové mošinky Barunce, druhé dva do&nbsp;kožených kabelí chlapcům. K&nbsp;chlebu přidala ale ještě sušeného ovoce. Nasnídavše se&nbsp;vydaly se&nbsp;děti na&nbsp;cestu. „Jděte tedy s&nbsp;Kristem pánem a&nbsp;nezapomeňte, co&nbsp;jsem vám řekla,“ napomínala matka ještě na&nbsp;prahu. Děti líbaly matce ruku a&nbsp;oči se&nbsp;jim zalily, Babička nedávala jim sbohem, ona je&nbsp;vyprovázela přes sad a&nbsp;Sultán s&nbsp;Tyrlem běželi též s&nbsp;sebou. „Poslechněte, chlapci, Barunku, když vás napomene, ona je&nbsp;starší z&nbsp;vás,“ kázala babička; „nevyvádějte na&nbsp;cestě žádné takové skotáctví, až&nbsp;byste si&nbsp;ublížili. Ve&nbsp;škole neseďte nadarmo, sice toho budete jednou litovat. Každého slušně pozdravte; vozům a&nbsp;koňům se&nbsp;vyhněte. Ty, Vilímku, neobjímej kdekterého psa, některý je&nbsp;zlý, kousl by&nbsp;tě. Nelezte k&nbsp;vodě a&nbsp;uhřátí nepijte. Ty, Jeníku, nesněz chléb před časem a&nbsp;pak na&nbsp;ostatních nemámi. Nyní jděte s&nbsp;Pánembohem, navečír vám přijdem s&nbsp;Adélkou naproti.“&nbsp;– „Ale babičko, nezapomeňte nechat nám oběd a&nbsp;ode všeho, co&nbsp;budete mít,“ prosil Jan.&nbsp;– „I&nbsp;jdi, bloudku, bodejť bychom zapomněli,“ usmála se&nbsp;babička. Pak požehnala děti křížkem a&nbsp;již chtěly jít, tu&nbsp;ještě vzpomněla na&nbsp;něco. „Kdyby měla přijít bouřka, myslím ale, že&nbsp;nepřijde, tedy nebojte se, jděte tiše svou cestou, modlete se, ale nestavte se&nbsp;pod strom, neboť do&nbsp;stromů rád hrom bije, rozumíte?“&nbsp;– „Rozumíme, babičko, tatínek nám to&nbsp;také jednou povídal.“&nbsp;– „No tedy jděte s&nbsp;Pánembohem a&nbsp;vyřiďte pozdravení.“ Nato se&nbsp;babička rychle obrátila, aby neviděly děti slze, které se&nbsp;jí&nbsp;do&nbsp;očí draly. Psi obskakovali děti velikými skoky myslíce, že&nbsp;půjdou s&nbsp;sebou na&nbsp;procházku, ale Jan pověděl jim, kam jde cesta, žena je&nbsp;nazpět. Na&nbsp;babiččino zavolání vrátili se&nbsp;k&nbsp;ní, ale ohlídli se&nbsp;několikrát, jestli je&nbsp;přece některý nezavolá. Také babička se&nbsp;ohlížela, a&nbsp;teprv když viděla, že&nbsp;děti už&nbsp;za&nbsp;mostek zacházejí, kde na&nbsp;ně&nbsp;Mančinka již čekala, kráčela bez přítrže domů. Byla celý den jaksi zamyšlená, chodila po&nbsp;stavení, jak by&nbsp;někoho hledala. Sotva kukačka v&nbsp;sednici odkukala čtvrtou hodinu, vzala vřetánko pod paždí a&nbsp;pravila Adélce: „Pojď, děvečko, půjdeme školáčkům naproti; počkáme na&nbsp;ně&nbsp;u&nbsp;mlýna.“ Šly. U&nbsp;statue pod lípami seděla panímáma, pan otec a&nbsp;několik mlečů tam stálo. „Jdete naproti chase, viďte,“ volala panímáma zdaleka; „také čekáme na&nbsp;naši Manču. Posaďte se&nbsp;mezi nás, babičko!“ Babička sedla.</span></p>
          <p class="chunk" data-nb-ref-number="9" data-nb-words="1343" data-nb-chars="7503"><span class="idea" data-nb-ref-number="9" id="idea9" data-nb-words="1343" data-nb-chars="7503">„Co máte nového?“ ptala se&nbsp;pana otce a&nbsp;ostatních.&nbsp;– „Právě tu&nbsp;vypravuju, že&nbsp;musí chasa ten týden k&nbsp;odvodu,“ ozval se&nbsp;jeden z&nbsp;mlečů.&nbsp;– „No, potěš je&nbsp;pánbůh,“ pravila babička.&nbsp;– „Ba milá babičko, bude to&nbsp;zase nářku dost; myslím, že&nbsp;je&nbsp;v&nbsp;Mílovi malá duše,“ řekla panímáma.&nbsp;– „Tak to&nbsp;bývá, když je&nbsp;člověk k&nbsp;světu podoben,“ ušklíbl se&nbsp;pan otec, mžouraje okem; „kdyby toho u&nbsp;Míly nebylo, byl by&nbsp;vojny svoboden, ale ta&nbsp;šlakovitá žehravost rychtářovic Lucie a&nbsp;zlost správcovic slečinky mu&nbsp;posvítily.“&nbsp;– „Snad to&nbsp;otec jeho spraví,“ mínila babička, „na to&nbsp;alespoň Jakub doufal, když mu&nbsp;o&nbsp;Vánocích pan správce službu odřekl.“&nbsp;– „Inu,“ začal jeden z&nbsp;mlečů, „on by&nbsp;starý Míla jednu nebo dvě stovky za&nbsp;to&nbsp;dal.“&nbsp;– „Dvě stovky, milá brachu, je&nbsp;ještě málo,“ řekl pan otec, „a tolik Míla dát nemůže, živnost není velká a&nbsp;kolik dětí na&nbsp;ní. Nejlíp by&nbsp;si&nbsp;ovšem pomohl, kdyby rychtářovic Lucii chtěl, ale proti gustu žádný dišputát. Já&nbsp;vím, jestli bude muset Míla jít k&nbsp;odvodu a&nbsp;bude mít ještě na&nbsp;vybranou, že&nbsp;raději bude vojákem, nežli by&nbsp;rychtářovým synem byl.“ – „Inu, bič jako bič,“ hodil hlavou jeden z&nbsp;mlečů, „kdo Lucii dostane, nemusí říci ‚Bože, mne netrestej,‘ ten bude trestán dost.“&nbsp;– „Mně je&nbsp;nejlítěji toho děvčete Kristly,“ pravila babička, „ta bude dělat!“&nbsp;– „Což děvče,“ zamžoural pan otec, „popláče, poheká a&nbsp;dost; Jakubovi bude hůř!“&nbsp;– „Toť je&nbsp;jisto, kdo není rád vojákem, těžko přivyká, ale konečně by&nbsp;přece přivykl, jako každý jiný. Vím já&nbsp;dobře, pane otče, jak to&nbsp;chodí; nebožtík Jiří, dej mu&nbsp;pánbůh nebe, musel horšímu zvykat a&nbsp;já s&nbsp;ním, ale u&nbsp;nás bylo to&nbsp;jinaké a&nbsp;s&nbsp;Kristlou je&nbsp;to&nbsp;také jiné. Jiří dostal dovolení k&nbsp;ženění, vzali jsme se&nbsp;a&nbsp;žili jsme spokojeně. Zde to&nbsp;ale být nemůže; a&nbsp;není se&nbsp;čemu divit, že&nbsp;Míla s&nbsp;nechutí jde, když si&nbsp;ti&nbsp;dva pomyslí: čtrnácte let na&nbsp;sebe čekat! No, snad se&nbsp;přece podaří, že&nbsp;tomu ujde,“ dodala stařenka a&nbsp;celá tvář se&nbsp;jí&nbsp;pojednou vyjasnila, neboť zahlídla zdaleka přicházet děti. Ty&nbsp;opět, spatřivše babičku, pustily se&nbsp;do&nbsp;běhu.&nbsp;– „No Mančo, nemáš hlad?“ ptal se&nbsp;pan otec, když ho&nbsp;byla dcerka pozdravila.&nbsp;– „Baže mám, tatínku, a&nbsp;všecky máme hlad, vždyť jsme neobědvaly,“ odpověděla.&nbsp;– „A&nbsp;ten krajíc chleba, křížaly, buchty to&nbsp;byla rosa?“ mžikl pan otec, zatoče pikslu.&nbsp;– „Copak, tatínku, to&nbsp;není žádný oběd,“ usmálo se&nbsp;děvče.&nbsp;– „A&nbsp;taký kus cesty klusat a&nbsp;tolik se&nbsp;učit, není-li pravda, děti, to&nbsp;se&nbsp;dostane hlad?“ zasmála se&nbsp;babička, a&nbsp;kladouc si&nbsp;vřetánko pod paží, dodala: „Půjdeme tedy, abych si&nbsp;vás zachovala a&nbsp;hladem jste mi&nbsp;neumřeli.“ Dali si&nbsp;dobrou noc. Mančinka povídala ještě Barunce, že&nbsp;bude zase ráno čekat na&nbsp;můstku, pak pospíchala za&nbsp;matkou do&nbsp;mlýna, Barunka chytila se&nbsp;babičky za&nbsp;ruku. „Povídejte mi&nbsp;tedy, jak se&nbsp;vám vedlo, čemu jste se&nbsp;ve&nbsp;škole učili a&nbsp;jak jste se&nbsp;chovali,“ ptala se&nbsp;babička po&nbsp;cestě.&nbsp;– „Hečte, babičko, já&nbsp;jsem bankaufser,“ vyjel rychle Jan, před babičkou poskakuje.&nbsp;– „Prosím tě, hochu, co&nbsp;je&nbsp;to?“ ptala se&nbsp;babička&nbsp;– „Víte, babičko, kdo sedí na&nbsp;kraji ve&nbsp;škamně, ten dává na&nbsp;ostatní pozor, co&nbsp;vedle něho sedí, a&nbsp;který se&nbsp;nepořádně chová, toho si&nbsp;zapíše,“ vysvětlovala Barunka.&nbsp;– „Mně se&nbsp;zdá, že&nbsp;tomu u&nbsp;nás říkají dohlížitel, ale to&nbsp;musel dávat pozor vždy jen ten nejhodnější a&nbsp;nejpilnější hoch z&nbsp;celé lavice, a&nbsp;pan učitel ho&nbsp;neudělal hned dohlížitelem.“&nbsp;– „Však nám to&nbsp;Kopřivovic Toník vyčítal, když jsme šli ze&nbsp;školy, že&nbsp;prý kdybychom nebyli Proškovic, že&nbsp;by&nbsp;s&nbsp;námi pan učitel tolik nenadělal,“ žalovala Barunka.&nbsp;– „To si&nbsp;nemyslete,“ pravila babička, „pan učitel nebude s&nbsp;vámi dělat výminky, když toho zasloužíte, potrestá vás jako Toníka; to&nbsp;proto dělá, abyste si&nbsp;té&nbsp;pocty vážili, rádi do&nbsp;školy chodili a&nbsp;hleděli. A&nbsp;co jste se&nbsp;učili?“&nbsp;– „Diktando,“ odpověděla Barunka i&nbsp;chlapci.&nbsp;– „Co je&nbsp;to&nbsp;vlastně?“&nbsp;– „Pan učitel nám předříkává z&nbsp;knihy, my&nbsp;píšeme a&nbsp;pak to&nbsp;musíme překládat z&nbsp;německého do&nbsp;českého, z&nbsp;českého do&nbsp;německého.“&nbsp;– „A&nbsp;což rozumějí ty&nbsp;děti německy?“ ptala se&nbsp;babička, majíc při všem svoje zvláštní mínění a&nbsp;vše ráda dopodrobna vyzvídajíc jako kněžna.&nbsp;– „I&nbsp;babičko, žádný neumí německy, jen my&nbsp;trochu, protože jsme se&nbsp;doma již učili a&nbsp;tatínek na&nbsp;nás německy mluví; ale to&nbsp;nic neškodí, třebas tomu nerozuměli, přinesou úlohy dobře,“ vykládala Barunka.&nbsp;– „No ale jakpak je&nbsp;udělají, když neumějí na&nbsp;ně&nbsp;německy ani koukat?“&nbsp;– „Však oni jsou dost trestáni, že&nbsp;je&nbsp;nedělají dobře; učitel jim buď udělá čárky do&nbsp;černé knihy, nebo někdy také dostanou fláky na&nbsp;ruce. Dnes měla také stát u&nbsp;černé tabule, co&nbsp;vedle mne sedí, Anina, ona nikdy diktando německé neumí. Ona si&nbsp;mi&nbsp;v&nbsp;poledne stěžovala, když jsme před školou seděly, že&nbsp;neumí úlohu udělat. Ani strachem nejedla. Já&nbsp;jsem jí&nbsp;to&nbsp;tedy napsala a&nbsp;dostala jsem od&nbsp;ní&nbsp;dvě homolky za&nbsp;to.“&nbsp;– „Tos ale neměla brát,“ řekla babička.&nbsp;– „Vždyť já&nbsp;jsem je&nbsp;nechtěla vzít, ale ona povídala, že&nbsp;má&nbsp;ještě dvě; byla tolik ráda, že&nbsp;jsem jí&nbsp;úlohy napsala, a&nbsp;slíbila, že&nbsp;mi&nbsp;přinese každý den něco, jen abych jí&nbsp;s&nbsp;tou němčinou pomohla. Proč bych jí&nbsp;to&nbsp;neudělala, viďte?“&nbsp;– „Pomoci jí&nbsp;můžeš, ale ne&nbsp;dělat, sice se&nbsp;to&nbsp;nenaučí.“&nbsp;– „I&nbsp;copak z&nbsp;toho, to&nbsp;nemusí umět, to&nbsp;se&nbsp;učíme jen tak, že&nbsp;pan učitel chce.“ – „Protože pan učitel chce, aby z&nbsp;vás něco bylo, a&nbsp;čím více umíte, tím snáze projdete. A&nbsp;německá řeč je&nbsp;přece jen potřebná; vidíte, ani nemohu s&nbsp;vaším otcem si&nbsp;pohovořit.“&nbsp;– „Ale tatínek vám přece všecko rozumí a&nbsp;vy tatínkovi, a&nbsp;nemluvíte německy. Ale ve&nbsp;Žliči mluví se&nbsp;jen česky, tedy nemusí Anina umět německy; povídala, když bude chtít umět, že&nbsp;může jít do&nbsp;Němec. Pan učitel ale jinak nedá. A&nbsp;holečku, babičko, on&nbsp;se&nbsp;žádný rád neučí německé diktando, je&nbsp;těžké; kdyby české bylo, och je, to&nbsp;by&nbsp;šlo jako otčenáš.“ – „Inu, když vy&nbsp;z&nbsp;toho ještě nemáte rozum, ale máte poslechnout a&nbsp;všemu se&nbsp;rádi učit. Jestlipak chlapci poslouchali?“&nbsp;– „I&nbsp;ano, jenže Jeník začal, když pan učitel ze&nbsp;sednice odešel, s&nbsp;chlapci dovádět, až&nbsp;skákali po&nbsp;lavicích. Já&nbsp;jsem mu&nbsp;ale řekla …“&nbsp;– „Tys mi&nbsp;řekla, ty, já&nbsp;jsem sám přestal, protože jsem slyšel pana učitele!“&nbsp;– „To se&nbsp;dovídám hezkých věcí, máš dohlížet na&nbsp;jiné, a&nbsp;sám tropíš; jak to?“ řekla babička.&nbsp;– „I&nbsp;babičko,“ ozval se&nbsp;Vilém, který byl posud tichý, ukazuje Adélce velký kus sladkého dřeva a&nbsp;knížtičku pozlátka, co&nbsp;vyměnil ve&nbsp;škole od&nbsp;jakéhos hocha za&nbsp;krejcar. „I&nbsp;babičko, to&nbsp;jsou rozpustilí ti&nbsp;kluci ve&nbsp;škole až&nbsp;hrůza. Kdybyste viděla, oni skáčou po&nbsp;škamnech a&nbsp;dohlížitelové také s&nbsp;nimi.“&nbsp;– „I&nbsp;propánakrále, co&nbsp;tomu říká pan učitel?“&nbsp;– „To když pan učitel odejde ze&nbsp;školy ven. Když má&nbsp;přijít, to&nbsp;honem skákají na&nbsp;svá místa, dají ruce na&nbsp;škamnu a&nbsp;je ticho.“&nbsp;– „Nezbedové!“ pravila babička.&nbsp;– „A&nbsp;holky si&nbsp;zase hrajou s&nbsp;pannami ve&nbsp;škole, však já&nbsp;jsem to&nbsp;dobře viděl,“ žaloval Jan.&nbsp;– „Jste vy&nbsp;to&nbsp;kvítkové z&nbsp;raráškovy zahrady, aby měl učitel s&nbsp;vámi svatou trpělivost,“ pravila babička. Děti jí&nbsp;povídaly ještě mnoho o&nbsp;škole, a&nbsp;jak se&nbsp;jim po&nbsp;cestě dařilo; byla to&nbsp;první jejich cesta a&nbsp;nemálo se&nbsp;na&nbsp;svoji samostatnost pyšnily, jak by&nbsp;z&nbsp;Paříže se&nbsp;byly vrátily. „A&nbsp;kde máš homolky, snědli jste je?“ ptala se&nbsp;ještě babička, zkoumajíc, co&nbsp;vše děti jedly, neboť o&nbsp;jejich zdraví starost měla.&nbsp;– „Jednu jsme snědli, druhou jsem si&nbsp;chtěla nechat domů, ale když jsem u&nbsp;tabule psala, vyšantročil mi&nbsp;ji&nbsp;Kopřiva z&nbsp;mošinky. On&nbsp;sedí za&nbsp;mnou. Kdybych mu&nbsp;byla co&nbsp;řekla, byl by&nbsp;mně, až&nbsp;bychom šli ze&nbsp;školy, nabuchcoval, ten je&nbsp;pěknej.“ Babička nedala dětem za&nbsp;pravdu, ale v&nbsp;duši si&nbsp;myslila: Vždyť jsme my&nbsp;nebyly lepší. Děti dobře věděly, že&nbsp;je&nbsp;babička shovívavější než matka, ona k&nbsp;mnohému dětskému šelmovství, co&nbsp;chlapci provedli, oko zamhouřila, nebránila, když si&nbsp;někdy Barunka zaskotačila, proto se&nbsp;jí&nbsp;také se&nbsp;vším svěřily spíše než matce, která dle své přísné povahy vše přísněji brala.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./babicka_022.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>