<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="VIII">
    <meta name="apple-mobile-web-app-capable" content="yes">
    <title>VIII</title>
    <link rel="stylesheet" href="./style/style.min.css" media="screen" integrity="sha256-1cpg/RYkJEcZJuKsZ8cbs3M2r9kOplEXHcv5iqCbmLE=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Božena Němcová: Babička">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Babička">
    <meta property="og:title" content="Babička">
    <meta property="og:type" content="book">
    <meta property="og:book:author" content="Božena Němcová">
    <meta property="twitter:title" content="Božena Němcová: Babička">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./babicka_015.html">
    <link rel="next" href="./babicka_017.html">
    <meta name="nb-order" content="12">
    <link rel="self" href="babicka_016.html">
    <meta name="nb-identifier" content="nemcova-babicka-31531bd">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="5133" data-nb-chars="29314">
    <nav role="doc-toc">
      <ul class="plain section">
        <li><a href="babicka_005.html">Citáty</a></li>
        <li><a href="babicka_006.html">Věnování</a></li>
        <li><a href="babicka_007.html">Vysoce urozená paní...</a></li>
        <li><a href="babicka_008.html">Dávno, dávno...</a></li>
        <li><a href="babicka_009.html">I</a></li>
        <li><a href="babicka_010.html">II</a></li>
        <li><a href="babicka_011.html">III</a></li>
        <li><a href="babicka_012.html">IV</a></li>
        <li><a href="babicka_013.html">V</a></li>
        <li><a href="babicka_014.html">VI</a></li>
        <li><a href="babicka_015.html">VII</a></li>
        <li><a href="babicka_016.html">VIII</a></li>
        <li><a href="babicka_017.html">IX</a></li>
        <li><a href="babicka_018.html">X</a></li>
        <li><a href="babicka_019.html">XI</a></li>
        <li><a href="babicka_020.html">XII</a></li>
        <li><a href="babicka_021.html">XIII</a></li>
        <li><a href="babicka_022.html">XIV</a></li>
        <li><a href="babicka_023.html">XV</a></li>
        <li><a href="babicka_024.html">XVI</a></li>
        <li><a href="babicka_025.html">XVII</a></li>
        <li><a href="babicka_026.html">XVIII</a></li>
        <li><a href="babicka_027.html">Není účel tohoto spisku... </a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./babicka_015.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="4"><span class="idea" data-nb-ref-number="1" id="idea1" data-nb-words="1" data-nb-chars="4">VIII</span></h1>
        <section>
          <p class="chunk" data-nb-ref-number="2" data-nb-words="886" data-nb-chars="5069"><span class="idea" data-nb-ref-number="2" id="idea2" data-nb-words="886" data-nb-chars="5069">Na&nbsp;panské louce kvítí až&nbsp;strakato; uprostřed louky mez, na&nbsp;mezi mateřídoušky jako by&nbsp;nastlal. V&nbsp;mateřídoušce jako v&nbsp;podušce sedí Adélka; dívá se&nbsp;po&nbsp;malé berušce, která jí&nbsp;běhá po&nbsp;klíně sem tam, z&nbsp;klína na&nbsp;nožku, z&nbsp;nožky na&nbsp;zelenou botku. „Neutíkej, malá, zůstaň u&nbsp;mne, vždyť já&nbsp;ti&nbsp;nic neudělám,“ povídá děvčátko berušce, berouc ji&nbsp;do&nbsp;prstů a&nbsp;opět si&nbsp;ji&nbsp;na&nbsp;klín sázejíc.&nbsp;– Nedaleko od&nbsp;Adélky u&nbsp;mravenčí hromádky sedí na&nbsp;bobku Jan a&nbsp;Vilém. Dívají se&nbsp;na&nbsp;hemžení mravenců vůkol sebe. „Koukej se, Viléme, jak to&nbsp;běhá, a&nbsp;vidíš, tenhle mravenec ztratil vajíčko a&nbsp;tuten druhý je&nbsp;vzal a&nbsp;běží s&nbsp;ním do&nbsp;hromádky.“&nbsp;– „Počkej, já&nbsp;mám kousek chleba v&nbsp;kapse, já&nbsp;jim dám drobeček, copak budou dělat.“ Vzal z&nbsp;kapsy chléb a&nbsp;kousek ho&nbsp;položil na&nbsp;cestu. „Podívej se, podívej se, ti&nbsp;se&nbsp;okolo toho hrnou a&nbsp;myslejí, kde se&nbsp;to&nbsp;asi najednou vzalo. A&nbsp;hlehle, oni strkají ten kousek dál a&nbsp;dál; vidíš, jak se&nbsp;to&nbsp;žene ze&nbsp;všech stran; ale jak to&nbsp;jen vědí ti&nbsp;druzí, že&nbsp;tu&nbsp;něco je?“ Vtom byli vytrženi ze&nbsp;svého dívání jasným hlasem, který se&nbsp;ptal: „Co tu&nbsp;děláte?“&nbsp;– Byla to&nbsp;komtesa Hortensie, která přijela na&nbsp;bílém koníku skoro až&nbsp;k&nbsp;nim, aniž ji&nbsp;byli slyšeli. „Já mám berunku!“ řekla Adélka, ukazujíc zavřenou pěst komtese, která byla z&nbsp;koně slezla a&nbsp;k&nbsp;ní přistoupla.&nbsp;– „Ukaž mi&nbsp;ji!“&nbsp;– Adélka rozevřela ručku, ale byla prázdná. „Och je, ona mi&nbsp;utekla,“ zamračilo se&nbsp;děvčátko.&nbsp;– „Počkej, ještě neutekla, ale chce,“ pravila slečna a&nbsp;vzala opatrně berušku děvčeti z&nbsp;holého ramínka. „A&nbsp;co s&nbsp;ní budeš dělat?“&nbsp;– „Nechám ji&nbsp;uletět. Počkej, jak poletí; dívej se!“ Adélka položila berunku na&nbsp;plochou dlaň, zdvihla ruku vzhůru říkajíc: „Pinka linka, pinka linka, uletěla Pánubohu do&nbsp;okýnka.“&nbsp;– „Rozlila tam hrnec mlíka!“ doložil Vilém, klepna Adélku zlehka do&nbsp;ruky. Vtom pozdvihla berunka černý červenokropenatý pláštík, rozhrnula pod ním složená hebounká křidélka a&nbsp;uletěla do&nbsp;povětří.&nbsp;– „Počkej ty, pročpak jsi ji&nbsp;postrčil,“ hněvala se&nbsp;Adélka.&nbsp;– „Aby dříve uletěla,“ smál se&nbsp;chlapec, a&nbsp;obrátě se&nbsp;k&nbsp;Hortensii, vzal ji&nbsp;za&nbsp;ruku rca: „Pojď, slečno Hortensie, pojď se&nbsp;podívat, já&nbsp;jsem dal mravencům kouštíček chleba, a&nbsp;to ti&nbsp;jich na&nbsp;něm je!“ doložil s&nbsp;posuňkem velikého divení se.&nbsp;– Komtesa sáhla do&nbsp;kapsičky černého aksamitového kabátu, vytáhla kousek cukru a&nbsp;podala Vilémovi řkouc: „Ten jim polož tu&nbsp;do&nbsp;trávy, a&nbsp;budete vidět v&nbsp;okamžení, co&nbsp;se&nbsp;jich naň sesype. Sladké věci mají rádi.“&nbsp;– Vilém poslechl, a&nbsp;když viděl, že&nbsp;v&nbsp;malém okamžení mravenci přibíhají ze&nbsp;všech stran, na&nbsp;cukru leptají a&nbsp;drobty jak puntíčky malé si&nbsp;odnášejí do&nbsp;hromady, svého to&nbsp;stavení, bylo mu&nbsp;to&nbsp;divné a&nbsp;ptal se&nbsp;komtesy: „Ale pověz mi, slečno, jak to&nbsp;ti&nbsp;mravenečkové vědí, že&nbsp;zde něco dobrého, a&nbsp;co to&nbsp;dělají s&nbsp;těmi vajíčky, že&nbsp;je&nbsp;ustavičně vynášejí a&nbsp;odnášejí?“&nbsp;– „To jsou jejich dětičky a&nbsp;ti, co&nbsp;je&nbsp;nosí, jsou jejich chůvy a&nbsp;opatrovnice. Když slunce svítí a&nbsp;horký den je, vynášejí je&nbsp;na&nbsp;slunce z&nbsp;tmavých komůrek, aby se&nbsp;vyhřály a&nbsp;lépe rostly.“&nbsp;– „A&nbsp;kde jsou jejich maminky?“ ptala se&nbsp;Adélka.&nbsp;– „Jsou v&nbsp;domečku, sedí a&nbsp;snášejí vajíčka, aby mravenečkové nevymřeli. A&nbsp;tatínkové chodí okolo nich, všelicos jim povídají a&nbsp;je veselí, aby se&nbsp;jim nestýskalo, a&nbsp;ti ostatní mravenci, co&nbsp;tu&nbsp;vidíte běhat, to&nbsp;jsou pracovnice.“&nbsp;– „A&nbsp;co pracujou?“ ptal se&nbsp;Jan.&nbsp;– „Snášejí pokrm, staví a&nbsp;opravují stavení, opatrují pupy, ty&nbsp;rostoucí děťátka, čistí dům; když umře některý mravenec, odnesou ho, dávají pozor, aby je&nbsp;nepřátelé nepřepadli, a&nbsp;když pak se&nbsp;to&nbsp;stane, brání proti nim společnou svoji obec; to&nbsp;všecko musí zastat pracovnice.“&nbsp;– „A&nbsp;jakpak si&nbsp;rozumějí, když neumějí mluvit?“ divily se&nbsp;děti.&nbsp;– „Třebas neuměli takovou řeč jako rozumnější tvorové, a&nbsp;dokonce lidé, přece mezi sebou si&nbsp;rozumějí. Viděli jste, jak ten první, co&nbsp;našel cukr, hned ostatním běžel povídat, a&nbsp;jak se&nbsp;to&nbsp;sbíhalo; vidíte, jak se&nbsp;jeden s&nbsp;druhým zastavuje, tykadly jak se&nbsp;dotýkají, jako by&nbsp;si&nbsp;mimochodem chtěli pohovořit, a&nbsp;leckdes jich hromádky stojí, kdoví o&nbsp;co se&nbsp;radíce.“&nbsp;– „A&nbsp;mají v&nbsp;těch hromádkách také pokoje a&nbsp;kuchyň?“ ptala se&nbsp;Adélka.&nbsp;– „Kuchyně nepotřebujou, protože nevaří, ale komůrky mají v&nbsp;těch hromádkách pro děťátka a&nbsp;maminky, sály pro pracovnice, a&nbsp;mají dům na&nbsp;kolikero pater rozdělený a&nbsp;uvnitř chodby z&nbsp;jednoho patra do&nbsp;druhého.“&nbsp;– „Ale kterakpak si&nbsp;to&nbsp;tak vystaví, že&nbsp;se&nbsp;jim nesesype?“ ptaly se&nbsp;zase děti.&nbsp;– „Však oni pevně staví, a&nbsp;když jim to&nbsp;silnější moc nezkazí, tak snadno se&nbsp;jim stavba nezboří. Zdi si&nbsp;udělají a&nbsp;krovy, a&nbsp;vše z&nbsp;drobouninkých tříštěk, stébel, jehličin, suchých lístečků, trávy a&nbsp;země, kterou v&nbsp;malinké kuličky schoulí, a&nbsp;je-li suchá, v&nbsp;ústech slinami svlaží, uhnětou a&nbsp;tak jí&nbsp;potřebujou jako zedníci cihel. Nejmilejší je&nbsp;jim stavět při drobném dešti, když zem vlhká.“&nbsp;– „Ale kdopak ta&nbsp;zvířátka tomu naučil?“ ptal se&nbsp;Vilém.&nbsp;– „To už&nbsp;Bůh dal zvířátkům přirozeností takový pud, že&nbsp;vědí hned od&nbsp;malička, jak se&nbsp;živit, že&nbsp;vědí, čeho jim k&nbsp;zachránění potřeba, a&nbsp;některá zvířátka s&nbsp;takovou umělostí a&nbsp;chytrostí potřeby svoje dobývají a&nbsp;domácnost svoji si&nbsp;zřizují, že&nbsp;se&nbsp;to&nbsp;skoro rozumu lidskému podobá. Až&nbsp;budete chodit do&nbsp;školy a&nbsp;knihám rozumět budete, pak se&nbsp;o&nbsp;zvířátkách a&nbsp;jejich živobytí mnoho dovíte, jako já&nbsp;se&nbsp;dověděla,“ doložila komtesa.</span></p>
          <p class="chunk" data-nb-ref-number="3" data-nb-words="649" data-nb-chars="3655"><span class="idea" data-nb-ref-number="3" id="idea3" data-nb-words="649" data-nb-chars="3655">Mezi tou řečí přišla babička s&nbsp;Barunkou, nesouce plné klíny květin a&nbsp;plné náruče koření, které byly na&nbsp;louce natrhaly. Děti hned babičce vypravovaly, co&nbsp;jim pověděla komtesa o&nbsp;mravencích, ta&nbsp;ale ptala se&nbsp;babičky, k&nbsp;čemu nese všecko to&nbsp;koření. „I&nbsp;milostslečno, to&nbsp;je&nbsp;kmín a&nbsp;trochu řepíčku. Kmín, ten se&nbsp;usuší a&nbsp;semínko potřebuje se&nbsp;v&nbsp;domácnosti do&nbsp;jídel a&nbsp;chleba, sláma dětem do&nbsp;koupele; řepíček výborně poslouží, když koho v&nbsp;krku bolí, musí se&nbsp;vyplachovat. Okolní lidé vědí, že&nbsp;já&nbsp;vždy trochu toho koření mám, a&nbsp;tudy si&nbsp;pošlou. Dobře je, když člověk takový lék v&nbsp;domě má, třebas ho&nbsp;pro sebe nepotřeboval, trefí se&nbsp;pro jiného.“&nbsp;– „A&nbsp;což tu&nbsp;není v&nbsp;městečku lékárny?“ zeptala se&nbsp;komtesa.&nbsp;– „V&nbsp;městečku ne, ale hodinu cesty odtud. Ale což je&nbsp;to&nbsp;všecko platno, kdyby i&nbsp;nakrásně v&nbsp;městečku byla; latinská kuchyně je&nbsp;drahá kuchyně, a&nbsp;proč bychom draze kupovali, co&nbsp;sami si&nbsp;vařit dovedeme.“&nbsp;– „A&nbsp;to vám napíše recept lékař a&nbsp;řekne, jak to&nbsp;máte uvařit?“&nbsp;– „I&nbsp;toto, milostslečno, kampak by&nbsp;člověk přišel, aby hned při každém malém stonku měl doktora. On&nbsp;je&nbsp;odtud hodinu cesty, trvá to&nbsp;půl dne, než se&nbsp;ho&nbsp;člověk dočká, zatím by&nbsp;mohl někdy umřít, kdyby nebylo domácí pomoci. A&nbsp;když přijde, tu&nbsp;je&nbsp;toho: hned léky na&nbsp;kolikero, a&nbsp;flastry a&nbsp;pijavice, a&nbsp;toto ono, že&nbsp;neví člověk, kde mu&nbsp;hlava stojí, a&nbsp;nemocný se&nbsp;z&nbsp;toho teprv pořádně roznemůže. Já, milostslečno, nic na&nbsp;ně&nbsp;nevěřím, a&nbsp;když mi&nbsp;něco je, anebo těm dětem, dostačí moje koření, proto ale, když se&nbsp;lidé rozstůňou, říkám: ‚Pošlete si&nbsp;pro doktora.‘ Ale co, když vzpomene Pánbůh s&nbsp;těžkou nemocí, jsou doktoři s&nbsp;rozumem v&nbsp;koncích a&nbsp;přenechají to&nbsp;nátuře, aby si&nbsp;pomohla. Pánbůh zůstane tedy přece nejlepším lékařem; má-li člověk žít, i&nbsp;bez doktora se&nbsp;uzdraví, má-li umřít, nepomůže ani celá apatyka.“&nbsp;– „A&nbsp;to si&nbsp;nesete v&nbsp;klíně samé koření?“ ptala se&nbsp;komtesa.&nbsp;– „I&nbsp;ne, slečno Hortensie,“ rychle odpověděla Barunka. „V&nbsp;klíně neseme kvítí na&nbsp;věnce. Zítra je&nbsp;Božího těla a&nbsp;já a&nbsp;Mančinka budeme za&nbsp;družičky.“&nbsp;– „A&nbsp;já taky, já&nbsp;půjdu s&nbsp;Hélou,“ doložila Adélka.&nbsp;– „A&nbsp;my budeme sedláčkové!“ vykřikli chlapci.&nbsp;– „A&nbsp;kdo je&nbsp;ta&nbsp;Héla?“ ptala se&nbsp;komtesa.&nbsp;– „To je&nbsp;Héla paní kmotry z&nbsp;města, z&nbsp;toho velikého domu, co&nbsp;je&nbsp;na&nbsp;něm lev.“&nbsp;– „Musíš říci z&nbsp;hostince,“ poučovala babička děťátko. „Půjdeš také na&nbsp;procesí?“&nbsp;ptala se&nbsp;Barunka komtesy.&nbsp;– „Ovšemže půjdu,“ přisvědčila tato, a&nbsp;sednouc do&nbsp;trávy, pomohla rovnat babičce a&nbsp;Barunce květiny.&nbsp;– „Ty, slečno, nebylas ještě nikdy za&nbsp;družičku o&nbsp;Božím těle?“ ptala se&nbsp;Barunka.&nbsp;– „Nikdy; ale když jsem ještě u&nbsp;své pěstounky byla ve&nbsp;Florencii, byla jsem jednou o&nbsp;slavnosti Madony za&nbsp;družičku, nesla jsem Madoně růžový věnec.“&nbsp;– „Kdo je&nbsp;ta&nbsp;Madona?“&nbsp;– „Madona se&nbsp;říká v&nbsp;Itálii Panně Marii,“ odpověděla komtesa.&nbsp;– „A&nbsp;milostslečna pochází z&nbsp;Itálie? To&nbsp;je&nbsp;tam, co&nbsp;naši vojáci leží?“ ptala se&nbsp;babička. „Ano; jenže v&nbsp;tom městě, odkud já&nbsp;pocházím, ve&nbsp;Florencii, neleží. Ale tam pletou se&nbsp;ty&nbsp;krásné klobouky, co&nbsp;máte, z&nbsp;rejžové slámy. Tam roste na&nbsp;polích rejže a&nbsp;kukuřice, na&nbsp;pahorcích sladké kaštany a&nbsp;olivy, jsou tam cypřišové a&nbsp;vavřínové háje, krásných květin, bezoblačné modré nebe.“&nbsp;– „Ach, já&nbsp;už&nbsp;vím!“ vskočila jí&nbsp;do&nbsp;řeči Barunka, „to je&nbsp;to&nbsp;město, co&nbsp;máš namalované ve&nbsp;svém pokoji, viď, slečno? Vprostřed je&nbsp;široká řeka a&nbsp;nad řekou je&nbsp;do&nbsp;vrchu vystavené město. Ach babičko, tam vám jsou krásné domy a&nbsp;kostely! Na&nbsp;druhé straně jsou samé zahrady a&nbsp;domečky a&nbsp;u&nbsp;jednoho domečku hraje si&nbsp;děvčátko a&nbsp;vedle ní&nbsp;sedí stará paní&nbsp;– to&nbsp;je&nbsp;slečna Hortensie se&nbsp;svou pěstounkou; viď, slečno, tys nám to&nbsp;povídala, když jsme byly v&nbsp;zámku.“&nbsp;– Slečna hned neodpověděla, byla se&nbsp;zamyslila, ruce její ležely nepohnutě v&nbsp;klínu, po&nbsp;chvíli teprv vzdychla zhluboka: „Oh bella patria! Oh&nbsp;cara amica!“ a&nbsp;krásné oči zvlhly jí.</span></p>
          <p class="chunk" data-nb-ref-number="4" data-nb-words="391" data-nb-chars="2252"><span class="idea" data-nb-ref-number="4" id="idea4" data-nb-words="391" data-nb-chars="2252">„Cos to&nbsp;povídala, slečno Hortensie?“ ptala se&nbsp;jí&nbsp;zvědavě Adélka, lichotivě se&nbsp;k&nbsp;ní tulíc. Hortensie podepřela hlavu o&nbsp;hlavinku děvčete a&nbsp;nebránila slzám, které jí&nbsp;splynuly po&nbsp;tváři na&nbsp;klín.&nbsp;– „Milostslečna vzpomněla si&nbsp;na&nbsp;svůj domov a&nbsp;na svoje přátele,“ pravila babička; „to vy&nbsp;děti ještě nevíte, jak to&nbsp;je, když musí opustit člověk místo, kde vyrostl! Kdyby se&nbsp;mu&nbsp;i&nbsp;dost dobře vedlo napotom, přece na&nbsp;ně&nbsp;nemůže zapomenout. Však to&nbsp;jednou také pocítíte. A&nbsp;milostslečna zajisté tam má&nbsp;příbuzné?“&nbsp;– „Nemám na&nbsp;světě žádných příbuzných, o&nbsp;nichž bych věděla,“ odpověděla komtesa smutně; „moje dobrá pěstounka, moje přítelkyně Giovanna, žije ve&nbsp;Florencii, a&nbsp;po té&nbsp;se&nbsp;mi&nbsp;mnohdy zasteskne a&nbsp;po mém domovu. Ale kněžna, moje dobrá matka, slíbila mi, že&nbsp;se&nbsp;tam brzy zase podívám.“&nbsp;– „A&nbsp;kde paní kněžna až&nbsp;tam daleko vás, milostslečno, našla?“ ptala se&nbsp;babička.&nbsp;– „Paní kněžna znala dobře moji matku, byly si&nbsp;přítelkyně; můj otec v&nbsp;bitvě u&nbsp;Lipska těžce byl poraněn, a&nbsp;když se&nbsp;na&nbsp;svoji vilu do&nbsp;Florencie navrátil, za&nbsp;několik let umřel, následkem té&nbsp;rány; Giovanna mi&nbsp;to&nbsp;mnohdy povídávala. Matka se&nbsp;nad tím trápila a&nbsp;umřela též. Mne, sirotka malinkého, tu&nbsp;zanechali. Když se&nbsp;o&nbsp;tom paní kněžna dověděla, přijela tam a&nbsp;byla by&nbsp;si&nbsp;mne s&nbsp;sebou vzala, kdyby mne Giovanna nebyla milovala jako matka. Nechala mne u&nbsp;ní, zámek a&nbsp;vše, co&nbsp;v&nbsp;něm, dala jí&nbsp;pod moc a&nbsp;ona mne vychovala a&nbsp;ve všem vyučila. Když jsem vyrostla, vzala si&nbsp;mne paní kněžna k&nbsp;sobě. Och, já&nbsp;ji&nbsp;velice miluju, tak jako bych svoji matinku byla milovala!“&nbsp;– „Však i&nbsp;vás paní kněžna nejinak miluje než jako svoji vlastní dcerušku,“ pravila babička; „já to&nbsp;dobře viděla, jak jsem to&nbsp;v&nbsp;zámku byla, a&nbsp;to se&nbsp;mně od&nbsp;té&nbsp;paní velmi líbilo.&nbsp;– Ano, abych nezapomněla milostslečně povědít o&nbsp;Kudrnovic. Když jim Barunka peníze od&nbsp;vás odevzdala, div radostí do&nbsp;stropu neskákali; ale když dostal starý službu za&nbsp;hlídače panských polí a&nbsp;dvojnásobný deputát se&nbsp;mu&nbsp;vykázal, to&nbsp;bylo takové podivení a&nbsp;radost, že&nbsp;to&nbsp;vypovědít nemožno. Do&nbsp;smrti nepřestanou se&nbsp;za&nbsp;paní kněžnu a&nbsp;milostslečnu modlit.“&nbsp;– „To mají jen tobě co&nbsp;děkovat, babičko, tvému dobrému slovu,“ odpověděla slečna.&nbsp;– „I&nbsp;milostslečno, copak je&nbsp;to&nbsp;všecko platno, kdyby to&nbsp;dobré slovo nebylo padlo na&nbsp;dobrou půdu, bylo by&nbsp;nevzešlo z&nbsp;něho požehnání,“ pravila babička.</span></p>
          <p class="chunk" data-nb-ref-number="5" data-nb-words="178" data-nb-chars="1045"><span class="idea" data-nb-ref-number="5" id="idea5" data-nb-words="178" data-nb-chars="1045">Kytice byly urovnány, babička sebrala se&nbsp;s&nbsp;dětmi na&nbsp;cestu k&nbsp;domovu. „A&nbsp;já s&nbsp;vámi půjdu až&nbsp;na&nbsp;rozcestí,“ řekla slečna, vezmouc koníka, který se&nbsp;byl popásal, za&nbsp;uzdu. „Chcete-li, chlapci, posadím vás každého na&nbsp;kousek cesty na&nbsp;koně.“&nbsp;– Chlapci radostí poskočili a&nbsp;Jan byl v&nbsp;okamžení navrch koně.&nbsp;– „Což, to&nbsp;je&nbsp;kacafírek!“ mínila babička vidouc, jak směle si&nbsp;Jan počíná. Vilím dělal také, jako by&nbsp;se&nbsp;nebál, ale zčervenal až&nbsp;po&nbsp;uši, když ho&nbsp;slečna vysadila, a&nbsp;teprv když se&nbsp;mu&nbsp;Jan smál, vzmužil se. Také malou Adélku komtesa vysadila na&nbsp;ponynka, šla ale při ní&nbsp;a&nbsp;držela ji; děvčátko mělo radost, chlapci ale se&nbsp;mu&nbsp;smáli, že&nbsp;sedí nahoře jako úkropek, jako opička, a&nbsp;kdovíjak na&nbsp;ni&nbsp;pokřikujíce, až&nbsp;jim to&nbsp;babička zakázat musela. Na&nbsp;rozcestí vyhoupla se&nbsp;komtesa sama na&nbsp;svého bílého koníka, spustila modrou suknici přes třmeny dolů, připevnila si&nbsp;černý klobouček, pokynula ještě jednou dětem bičíkem, a&nbsp;jak zaslechl koník hlasité poručení „avanti!“, letěl s&nbsp;ní stromořadím nahoru jako vlaštovka. Babička pak s&nbsp;dětmi pomalu ubírala se&nbsp;k&nbsp;Starému bělidlu.</span></p>
          <p class="chunk" data-nb-ref-number="6" data-nb-words="137" data-nb-chars="832"><span class="idea" data-nb-ref-number="6" id="idea6" data-nb-words="137" data-nb-chars="832">Druhý den bylo krásné ráno, obloha čistá jako by&nbsp;vymetl. Před stavením stojí kočár, na&nbsp;kočáře stojí Jan i&nbsp;Vilím v&nbsp;bílých kalhotkách, červených kamizolkách, věnce na&nbsp;rukou. Pan Prošek obchází si&nbsp;krásné koně, poplacuje jim po&nbsp;lesklých kýtách, přebírá bujnou hřívu a&nbsp;prohlíží znaleckým okem těla jejich i&nbsp;náčiní. Chvilkami popojde k&nbsp;stavení, volaje do&nbsp;oken: „Ještě nejste hotovy? Dělejte pak už!“&nbsp;– „Hned, tatínku, hned!“ ozvou se&nbsp;zevnitř hlasy. To&nbsp;hned trvá ještě hodnou chvilku, ale konečně vyhrnou se&nbsp;ze&nbsp;stavení děvčata, mezi nimiž i&nbsp;Mančinka, za&nbsp;nimi paní Prošková, babička, Bětka i&nbsp;Vorša.&nbsp;– „Dejte na&nbsp;všecko pozor, ohlídněte se&nbsp;po&nbsp;drůbeži!“ přikazuje babička. Sultán chce Adélce se&nbsp;lichotit, čuchá k&nbsp;věncům, které nese v&nbsp;ruce, ale ona zdvihá obě ruce vzhůru a&nbsp;babička odhání ho&nbsp;řkouc: „Nevidíš, ty&nbsp;hloupý, že&nbsp;je&nbsp;Adélka družičkou?“</span></p>
          <p class="chunk" data-nb-ref-number="7" data-nb-words="67" data-nb-chars="376"><span class="idea" data-nb-ref-number="7" id="idea7" data-nb-words="67" data-nb-chars="376">„Jako andílkové jsou,“ povídá Bětka Vorše, když děvčata do&nbsp;vozu sedají. Pan Prošek sedá na&nbsp;kozlík vedle kočího Václava, vezme uzdu do&nbsp;ruky, mlaskne jazykem, koně vyhodí hlavy pyšně do&nbsp;povětří a&nbsp;vůz ujíždí ke&nbsp;mlýnu, jak by&nbsp;ho&nbsp;vítr unášel.&nbsp;– Psi pustili se&nbsp;za&nbsp;ním, když jim ale pán pohrozil, vrátili se&nbsp;nazpět, mrzutě lehli do&nbsp;slunce na&nbsp;zápraží a&nbsp;pustili se&nbsp;konečně do&nbsp;chrápání.</span></p>
          <p class="chunk" data-nb-ref-number="8" data-nb-words="98" data-nb-chars="593"><span class="idea" data-nb-ref-number="8" id="idea8" data-nb-words="98" data-nb-chars="593">Jaká to&nbsp;krása v&nbsp;městečku! Na&nbsp;domkách ratolesti, pod celým podloubím okolo náměstí jako v&nbsp;háji. Po&nbsp;silnici i&nbsp;po všech cestách nastláno zeleného rákosí. Na&nbsp;čtyrech stranách náměstí oltáře, jeden krásnější než druhý. Uprostřed, kde statue sv. Jana Nepomuckého, pod zelenými lípami, uchystán moždíř, okolo něhož houf výrostků stojí. „Z&nbsp;toho budou střílet!“ ukazuje pan Prošek dětem.&nbsp;– „Ale já&nbsp;se&nbsp;budu lekat!“ starala se&nbsp;Adélka.&nbsp;– „I&nbsp;copak by&nbsp;si&nbsp;se&nbsp;lekala, to&nbsp;bouchne jen asi tak, jako když spadne z&nbsp;police hrnec,“ těšila ji&nbsp;Mančinka. Takové rány slýchala Adélka doma začasté, to&nbsp;ji&nbsp;tedy upokojilo.</span></p>
          <p class="chunk" data-nb-ref-number="9" data-nb-words="287" data-nb-chars="1688"><span class="idea" data-nb-ref-number="9" id="idea9" data-nb-words="287" data-nb-chars="1688">U&nbsp;velkého domu, na&nbsp;němž visel štít s&nbsp;bílým lvem a&nbsp;velký hrozen, zůstal kočár stát. Na&nbsp;prahu ukázal se&nbsp;pan kmotr Stanický, smekaje s&nbsp;vlídným pozdravem aksamitovou čepičku s&nbsp;dlouhým třapcem. Paní kmotra v&nbsp;stříbrném čepci a&nbsp;v&nbsp;krátkém hedvábném kabátku neméně vlídně na&nbsp;příchozí se&nbsp;usmívala, a&nbsp;když se&nbsp;malá Héla chtěla za&nbsp;ní&nbsp;schovávat, vzala ji&nbsp;za&nbsp;ruku, Adélku za&nbsp;druhou, postavila je&nbsp;podle sebe pravíc: „No, tak se&nbsp;pak okažte, jak vám to&nbsp;přísluší!“&nbsp;– „Jako dvojčátka,“ usoudila babička. Děvčátka po&nbsp;očku na&nbsp;sebe koukly, pak ale zase stydlivě hlavy sklopily. Pan Stanický vzal pana Proška pod paždí, a&nbsp;obrátiv se&nbsp;do&nbsp;stavení, pobízel ostatní, aby šli dále. „Než začne procesí, povíme si&nbsp;něco při sklenici vína,“ doložil vesele. Paní Prošková šla, babička ale zůstala s&nbsp;dětmi venku, řkouc paním: „Vy máte vždy dost času, když jdete při panstvu, já&nbsp;bych se&nbsp;ale mezi lidem do&nbsp;kostela později nedotlačila. Zůstanu tu&nbsp;při dětech.“ Zůstala s&nbsp;nimi stát na&nbsp;prahu. Zanedlouho otočili okolo rohu z&nbsp;ulice dva chlapci v&nbsp;červených kamizolkách, za&nbsp;nimi zase, a&nbsp;dva a&nbsp;dva, a&nbsp;Jan vykřikl: „Už jdou!“&nbsp;– „Adélko a&nbsp;ty, Helenko,“ napomínala babička, „až půjdete procesím, dávejte také pozor na&nbsp;cestu, abyste neupadly. Barunko, ty&nbsp;se&nbsp;po&nbsp;nich ohlídni. Vy, chlapci, jděte slušně, abyste ne­udělali neštěstí se&nbsp;světly. A&nbsp;také se&nbsp;v&nbsp;kostele a&nbsp;u&nbsp;oltářů modlete, aby měl Pánbůh z&nbsp;vás radost!“ Mezi tímto napomenutím došel učitel&nbsp;se školními dětmi.&nbsp;– „Pozdrav Pánbůh, pane učiteli; přivedla jsem vám ještě trochu chasy, mějte už&nbsp;s&nbsp;těmi malými strpení!“ oslovila babička starého učitele.&nbsp;– „I&nbsp;vždyť je&nbsp;dobře, paní babičko, mám to&nbsp;tu, jak stádo běží, velké malé,“ smál se&nbsp;učitel, řadě chlapce k&nbsp;chlapcům, děvčata k&nbsp;děvčatům.</span></p>
          <p class="chunk" data-nb-ref-number="10" data-nb-words="120" data-nb-chars="707"><span class="idea" data-nb-ref-number="10" id="idea10" data-nb-words="120" data-nb-chars="707">Babička zůstala v&nbsp;kostele u&nbsp;dveří mezi starými sousedkami, děti seřadily se&nbsp;okolo oltáře. Potřetí začalo se&nbsp;zvonit, lid hrnul se&nbsp;do&nbsp;kostela, kostelník přinesl chlapcům sedláčkům rozžaté třínožky, malý zvonek zazněl, kněží vstoupili k&nbsp;oltáři&nbsp;– začala mše. Holčinky sepjaly ruce a&nbsp;dívaly se&nbsp;dlouho upřeně na&nbsp;oltář; když se&nbsp;ale dost vynadívaly, zatočily hlavy vlevo vpravo, a&nbsp;tu setkaly se&nbsp;zraky jejich s&nbsp;líbeznou tváří komtesy, která seděla v&nbsp;oratoriu. Musely se&nbsp;na&nbsp;ni&nbsp;usmát, jakpak jinak. Ale za&nbsp;komtesou seděla matka a&nbsp;otec tam stál a&nbsp;ten děvčatům přísně pokynul, aby obrátily se&nbsp;k&nbsp;oltáři. Adélka tomu nerozuměla, ona se&nbsp;také na&nbsp;tatínka smála, až&nbsp;ji&nbsp;Barunka potáhla za&nbsp;šaty a&nbsp;šeptala. „Dívej se&nbsp;na&nbsp;oltář!“&nbsp;–</span></p>
          <p class="chunk" data-nb-ref-number="11" data-nb-words="95" data-nb-chars="602"><span class="idea" data-nb-ref-number="11" id="idea11" data-nb-words="95" data-nb-chars="602">Bylo po&nbsp;pozdvihování. Kněz vzal do&nbsp;ruky velebnou svátost, lid začal v&nbsp;chóru: „Beránku boží, Kriste, smiluj se!“ a&nbsp;zvony slavně přizvukovaly. Vpředu šly děti, sedláčkové s&nbsp;hořícími třínožkami, ověnčená děvčátka, stelouce po&nbsp;cestě o&nbsp;závod kvítí. Za&nbsp;nimi kněžstvo, přednostenstvo města, honorace celého okolí, za&nbsp;těmi městský i&nbsp;selský lid obecný; mezi těmi šla babička. Korouhve rozličných cechů šuměly nad hlavami lidu, vůně kadidla mísila se&nbsp;s&nbsp;čerstvou klestí a&nbsp;rozházených květin, zvuk zvonů roznášel se&nbsp;povětřím. Ti, kteří na&nbsp;průvod jít nemohli, stavěli se&nbsp;na&nbsp;zápraží a&nbsp;k&nbsp;oknům, aby ho&nbsp;alespoň viděli.</span></p>
          <p class="chunk" data-nb-ref-number="12" data-nb-words="131" data-nb-chars="817"><span class="idea" data-nb-ref-number="12" id="idea12" data-nb-words="131" data-nb-chars="817">Jaká pastva očím, ten strakatý průvod! Co&nbsp;tu&nbsp;krojů! Co&nbsp;tu&nbsp;nádhery! Tu&nbsp;vystrojené děti, tu&nbsp;skvostný ornát kněžský, tu&nbsp;pán v&nbsp;moderním fraku, tu&nbsp;poctivý soused v&nbsp;kabátu padesátiletém, tu&nbsp;junák ve&nbsp;vyšívané kamizole, tatík v&nbsp;dlouhém po&nbsp;paty kabátu. Paní jednoduše, ale elegantně ustrojené vedle vyšperkovaných, nevkusně přistrojených. Měšťanky v&nbsp;krajkových čepcích i&nbsp;v&nbsp;zlatých a&nbsp;stříbrných, selky v&nbsp;škrobených čepcích a&nbsp;v&nbsp;bílých plachetkách, děvčata ve&nbsp;vínkách i&nbsp;v&nbsp;červených šátkách.&nbsp;– Jako každý poznal, že&nbsp;je&nbsp;Stanických dům hostinec, podle štítu, tak byl šat toho lidu vývěsním štítem jejich smýšlení a&nbsp;dílem i&nbsp;zaměstnání. Najisto byl k&nbsp;rozeznání kapitalista a&nbsp;řemeslník od&nbsp;ouředníka, sedlák od&nbsp;chalupníka, a&nbsp;dle kroje bylo vidět, kdo starých mravů a&nbsp;obyčejů se&nbsp;přidržuje a&nbsp;kdo světa nového se&nbsp;chytá, jak babička říkala.</span></p>
          <p class="chunk" data-nb-ref-number="13" data-nb-words="40" data-nb-chars="226"><span class="idea" data-nb-ref-number="13" id="idea13" data-nb-words="40" data-nb-chars="226">Při oltářích hleděla babička vždy, aby přišla nablízko dětem, by&nbsp;při ruce byla, kdyby se&nbsp;něco šustlo. Ale vše se&nbsp;dobře skončilo, ačkoliv při každém vystřelení Adélka se&nbsp;trhla a&nbsp;po každé první ráně uši si&nbsp;zacpala a&nbsp;oči zavřela.</span></p>
          <p class="chunk" data-nb-ref-number="14" data-nb-words="362" data-nb-chars="2051"><span class="idea" data-nb-ref-number="14" id="idea14" data-nb-words="362" data-nb-chars="2051">Po&nbsp;slavnosti sebrala babička děti a&nbsp;vedla je&nbsp;do&nbsp;hostince, kde již kočár čekal. Kristinka šla také z&nbsp;kostela a&nbsp;babička hned jí&nbsp;nabídla, aby jela s&nbsp;sebou. „Naši tu&nbsp;zůstanou přes oběd, máme dost místa,“ doložila.&nbsp;– „Ráda bych s&nbsp;vámi jela, a&nbsp;také bych ráda šla s&nbsp;děvčaty,“ odpověděla Kristla a&nbsp;oko její zapolétlo do&nbsp;řady junáků, kteří stáli na&nbsp;hřbitově, čekajíce na&nbsp;děvčata, by&nbsp;je&nbsp;vyprovázeli domů. Jeden byl mezi nimi, urostlý jak sosna, velmi sličné tváře a&nbsp;milého pohledu. Zdálo se, že&nbsp;se&nbsp;po&nbsp;někom ohlíží, a&nbsp;když se&nbsp;– náhodou&nbsp;– sešly oči jeho s&nbsp;očima Kristly, zarděli se&nbsp;oba.&nbsp;– Babička zavedla Helenku k&nbsp;paní kmotře a&nbsp;paní kmotra zdržela hned děti i&nbsp;babičku, častujíc je&nbsp;pečivem a&nbsp;babičku vínem. Že&nbsp;nechtěla Kristinka do&nbsp;sednice vejít, kde seděli samí páni, vynesla jí&nbsp;babička zavdanou do&nbsp;síně, ale mnohem rychlejší než babička byl štíhlý junek. Vklouzl do&nbsp;šenkovny, dal si&nbsp;nalít sladké rosolky a&nbsp;přinesl Kristince zavdanou. Děvče se&nbsp;upejpalo, když ale hoch skoro řekl: „Tak ty&nbsp;nechceš ode mne přijmout poctu?“, vzala rychle kalíšek a&nbsp;napila se&nbsp;na&nbsp;zdraví. Vtom přišla babička a&nbsp;museli si&nbsp;oba i&nbsp;od ní&nbsp;zavdat. „Přišel jsi jako na&nbsp;zavolanou, Mílo,“ pravila babička a&nbsp;okolo úst pohrával jí&nbsp;dobrotivý úsměšek; „já se&nbsp;právě starala, kterému z&nbsp;těch hochů bych řekla, aby s&nbsp;sebou jel; já&nbsp;s&nbsp;těmi divými koňmi bojím se&nbsp;jeti, když není s&nbsp;sebou Jan aneb někdo rozumný. Kočí Václav nepovážně jede. Pojeď s&nbsp;sebou.“&nbsp;– „I&nbsp;s&nbsp;radostí,“ řekl Míla, a&nbsp;obrátiv se&nbsp;na&nbsp;opatku, běžel zaplatit.&nbsp;– Děti, rozloučivše se&nbsp;s&nbsp;Hélou, paní kmotrou a&nbsp;rodiči, sedaly do&nbsp;kočáru; Kristla k&nbsp;nim přisedla, Míla vymrštil se&nbsp;k&nbsp;Václavu na&nbsp;kozlík a&nbsp;ujížděli. „Vidíte Mílu, jakého dělá pána!“ volali chlapci jdoucí po&nbsp;chodníku, když okolo nich kočár jel.&nbsp;– „To věřím, vždyť se&nbsp;mám nač pyšnit!“ zvolal Míla rozjařen a&nbsp;hodil okem nazpátek do&nbsp;vozu. Hoch ale, který byl na&nbsp;Mílu volal a&nbsp;jeho nejmilejší kamarád byl, hodil čepičku do&nbsp;povětří, zpívaje si: „Láska, bože, láska, kde ji&nbsp;lidé berou? Na&nbsp;hoře neroste, v&nbsp;poli ji&nbsp;nesejou.“&nbsp;– Ostatek v&nbsp;kočáře nedoslechli, neboť koně rychlým cvalem domů utíkali.</span></p>
          <p class="chunk" data-nb-ref-number="15" data-nb-words="954" data-nb-chars="5196"><span class="idea" data-nb-ref-number="15" id="idea15" data-nb-words="954" data-nb-chars="5196">„Jestlipak jste se&nbsp;ale přece modlily?“ ptala se&nbsp;babička malé chasy.&nbsp;– „Já se&nbsp;modlil, ale Vilím se&nbsp;myslím nemodlil,“ ozval se&nbsp;Jan.&nbsp;– „Nevěřte mu, babičko, já&nbsp;se&nbsp;modlil otčenáš pořád, ale Jan mě&nbsp;šťouchal, nedal mi&nbsp;pokoje na&nbsp;cestě!“ vymlouval se&nbsp;Vilím.&nbsp;– „Jeníku, Jeníku, tys bezbožný hoch, letos budu přece muset svatému Mikuláši žalovat na&nbsp;tebe!“ kývnula babička přísně hlavou na&nbsp;hocha.&nbsp;– „A&nbsp;nedostaneš nic vázaného, počkej,“ hrozila Adélka.&nbsp;– „Vždyť je&nbsp;pravda, máme za&nbsp;několik dní Jana Křtitele, váš svátek,“ ozvala se&nbsp;Kristinka.&nbsp;– „A&nbsp;co mi&nbsp;dáš vázaného?“ ptal se&nbsp;Jan, jako by&nbsp;se&nbsp;nic nebylo přihodilo.&nbsp;– „Dám vám vázaného povříslo, když jste takový neposeda,“ smála se&nbsp;Kristla.&nbsp;– „To nechci,“ zamračil se&nbsp;hoch a&nbsp;děti se&nbsp;mu&nbsp;vysmály.&nbsp;– „Copak ty&nbsp;dostáváš vázaného?“ ptala se&nbsp;Barunka Kristly.&nbsp;– „Nic; to&nbsp;není u&nbsp;nás způsob, jenom u&nbsp;pánů. Jednou jsem ale dostala vinč od&nbsp;jednoho preceptora, co&nbsp;byl v&nbsp;zámku u&nbsp;správců. Však ho&nbsp;tu&nbsp;mám v&nbsp;knížkách,“&nbsp;– a&nbsp;vyndala z&nbsp;knížek složený list, na&nbsp;němž bylo přání psané ve&nbsp;verších, okolo nichž byl malovaný věneček z&nbsp;růží a&nbsp;z&nbsp;pomněnek špendlíkem vypíchán. „Schovala jsem si&nbsp;ho&nbsp;kvůli tomu věnečku; tomu vinči beztoho nerozumím.“&nbsp;– „Cožpak není český?“ ptá se&nbsp;babička.&nbsp;– „Je to&nbsp;česky, ale hrozně učeně; poslyšte, jak to&nbsp;začíná: ‚Slyš mne, drahá krasotinko, Lady schovanko!‘&nbsp;– Prosím vás, tomu já&nbsp;za&nbsp;mák nerozumím, a&nbsp;takové hamonění máte ustavičně. Já&nbsp;nejsem schovanka, vždyť mám chválabohu mámu; ten člověk měl z&nbsp;těch knih rozum všecek zmodrchaný.“&nbsp;– „To si&nbsp;nesmíme myslit, milá holka, to&nbsp;byl člověk vytřelého rozumu, v&nbsp;školách zběhlý, takový se&nbsp;už&nbsp;ovšem s&nbsp;naším rozumem neshodne. Když jsem byla v&nbsp;Kladsku ještě, býval vedle nás také takový mistr písmař; jeho hospodyně&nbsp;– oni se&nbsp;tací písmaři prý odříkají ženění&nbsp;– chodívala začasté k&nbsp;nám a&nbsp;povídávala nám o&nbsp;něm, jaký je&nbsp;bručivý podivín. Celý den byl zahrabán v&nbsp;knihách jako krtek, kdyby mu&nbsp;byla Zuzanka neřekla: ‚Pane, pojďte jíst,‘ nebyl by&nbsp;jedl celý den. Zuzanka ho&nbsp;musela na&nbsp;všecko pamatovat, kdyby jí&nbsp;nebylo, byli by&nbsp;ho&nbsp;moli sežrali. Každý den šel hodinu na&nbsp;procházku, sám a&nbsp;sám, on&nbsp;společnost nemiloval. Když odešel, zaskočila jsem někdy k&nbsp;Zuzance, ona milovala sladkou rosolku, a&nbsp;já, ačkoliv o&nbsp;to pálené nedbám, musela jsem jí&nbsp;to&nbsp;k&nbsp;vůli udělat a&nbsp;kalíšek vypít. To&nbsp;mi&nbsp;vždy říkala: ‚Náš starý to&nbsp;nesmí vidět, on&nbsp;pije jen vodu, ledaže kápne si&nbsp;do&nbsp;ní&nbsp;trochu vína; mně vždy říká: Zuzanko, voda je&nbsp;nejzdravější nápoj, zůstala vždy při vodě, bude zdráva a&nbsp;šťastna&nbsp;– a&nbsp;já si&nbsp;myslím: Vždyť je&nbsp;dobře, mně jde rosolička také k&nbsp;duhu. Chtěl by, abych živa byla jako ptáče; jíst a&nbsp;pít je&nbsp;mu&nbsp;nic, jen tak aby člověk živ byl. On&nbsp;má&nbsp;žaludek zasycen těmi knihami, pěkně děkuju za&nbsp;takovou stravu.‘&nbsp;– Tak vedla Zuzanka vždy svou. Jednou mne vedla také do&nbsp;jeho pokoje; jaktěživa jsem neviděla tolik knih co&nbsp;tam, jako stohy dřeva jich tam bylo nahromaděno. ‚No vidíte, Madlenko,‘ říkala mi&nbsp;vždy, ‚tohle má&nbsp;ten náš starý všecko v&nbsp;hlavě; já&nbsp;se&nbsp;divím, že&nbsp;se&nbsp;z&nbsp;toho ještě nezbláznil.&nbsp;– To&nbsp;máte tak: kdyby mne nebylo, že&nbsp;ho&nbsp;hlídám jako malé dítě, bůhví co&nbsp;by&nbsp;z&nbsp;něho bylo; já&nbsp;musím mít rozum ze&nbsp;všeho, on&nbsp;nerozumí ničemu než těm jeho lejstrám. A&nbsp;svatou trpělivost musíte s&nbsp;ním mít. No, někdy si&nbsp;na&nbsp;něj ale také houknu, a&nbsp;to jde, jak by&nbsp;ho&nbsp;pes kousl, ani nemukne, až&nbsp;mně ho&nbsp;je&nbsp;líto. Ale někdy je&nbsp;potřeba vypeskovat, když s&nbsp;ním není k&nbsp;vydržení; pomyslete si, Madlenko, měl vám v&nbsp;tom svém pokojíku prachu jako uprostřed návsí a&nbsp;pavučin všude jako v&nbsp;staré zvonici, a&nbsp;myslíte, že&nbsp;jsem mu&nbsp;směla přijít se&nbsp;smetákem? Ne. I&nbsp;myslila jsem si: však já&nbsp;tě&nbsp;vyčíhám; copak o&nbsp;něho, ale šlo tu&nbsp;o&nbsp;moji i&nbsp;pověst; moje to&nbsp;hanba, když k&nbsp;němu někdo vešel a&nbsp;viděl ten pořádek. Poprosila jsem jednou známého pána, s&nbsp;kterým on&nbsp;nejraději bývá, aby ho&nbsp;zdržel, a&nbsp;zatím jsem všecko všude umyla, osmejčila, že&nbsp;to&nbsp;bylo k&nbsp;světu podobno. A&nbsp;vidíte, Madlenko, jaký to&nbsp;člověk! Ani nepoznal, že&nbsp;je&nbsp;umyto, až&nbsp;třetí den. To&nbsp;se&nbsp;mu&nbsp;prý zdálo, že&nbsp;je&nbsp;v&nbsp;pokojíku světleji&nbsp;– bodejž ho, aby nebylo světleji. Tak vám musí člověk umět s&nbsp;těmi podivíny zacházet.‘&nbsp;– Pokaždé, když jsem k&nbsp;ní přišla nebo ona k&nbsp;nám, měla co&nbsp;na&nbsp;starého žalovat, ale pro celý svět nebyla by&nbsp;se&nbsp;od&nbsp;něho odloučila. Jednou jí&nbsp;ale nahnal strachu. Vyšel si&nbsp;také na&nbsp;procházku, a&nbsp;tu se&nbsp;potká s&nbsp;tím svým známým, který byl na&nbsp;cestě do&nbsp;Krkonošských hor. Nabídl mu, aby jel s&nbsp;ním, že&nbsp;se&nbsp;brzy vrátí, a&nbsp;milý pán jel s&nbsp;ním, tak jak byl.&nbsp;– Zuzanka čeká, čeká, pán nepřichází; noc přišla, on&nbsp;nikde. Přiběhla k&nbsp;nám celá poplašená, plakala a&nbsp;měli jsme s&nbsp;ní co&nbsp;dělat. Ráno teprv dověděla se, že&nbsp;odjel; to&nbsp;činila a&nbsp;lála mu&nbsp;až&nbsp;hrůza. Asi šestý den přijel, a&nbsp;ona pro něho každý den vařila oběd i&nbsp;večeři.&nbsp;– Když byl doma, přiběhla k&nbsp;nám a&nbsp;povídala: ‚Nu vidíte, to&nbsp;máte tak, když jsem se&nbsp;do&nbsp;něho pustila, povídal mi: No, no, nekřičela, šel jsem na&nbsp;procházku a&nbsp;stavil jsem se&nbsp;na&nbsp;Sněžce, proto nemohl jsem hned přijít.‘&nbsp;– Jednou nám přinesla několik knížek a&nbsp;povídala, že&nbsp;to&nbsp;její starý sepsal, abychom to&nbsp;četli. Můj nebožtík Jiří byl dobrý čtenář, četl tedy, ale my&nbsp;tomu pranic nerozuměli; také verše dělat uměl, ale ani těm jsme nerozuměli, bylo to&nbsp;všecko tuze učené. Zuzanka ale povídala: ‚No, to&nbsp;stojí za&nbsp;to, že&nbsp;si&nbsp;tím hlavu láme!‘ Ale lidé ve&nbsp;městě měli před ním velikou vážnost a&nbsp;každý říkal, že&nbsp;ten jeho rozum ani k&nbsp;pochopení není.“</span></p>
          <p class="chunk" data-nb-ref-number="16" data-nb-words="82" data-nb-chars="470"><span class="idea" data-nb-ref-number="16" id="idea16" data-nb-words="82" data-nb-chars="470">„Já jsem jako ta&nbsp;Zuzanka,“ pravila Kristla; „pranic mi&nbsp;na&nbsp;té&nbsp;učenosti nezáleží, když tomu rozumět nemohu. Když slyším hezky zpívat a&nbsp;vás, babičko, vypravovat, to&nbsp;je&nbsp;mi&nbsp;milejší než jakýkoli výklad. Ale jestlipak jste slyšela tu&nbsp;píseň, co&nbsp;udělala Barla z&nbsp;Červené Hůry?“ – „Milá holka, mně ty&nbsp;světské písně už&nbsp;teď nejdou do&nbsp;hlavy, ani se&nbsp;o&nbsp;ně mnoho nestarám; ty&nbsp;časy, kde jsem pro písničku kus cesty běžela, už&nbsp;pominuly, teď já&nbsp;jen ty&nbsp;moje pobožné zpívám,“ pravila babička.</span></p>
          <p class="chunk" data-nb-ref-number="17" data-nb-words="224" data-nb-chars="1275"><span class="idea" data-nb-ref-number="17" id="idea17" data-nb-words="224" data-nb-chars="1275">„Jaká je&nbsp;to, Kristlo?“ ptala se&nbsp;Mančinka a&nbsp;Barunka.&nbsp;– „No počkejte, však já&nbsp;vás jí&nbsp;naučím, začíná se: Copak ten ptáček povídá, co&nbsp;na&nbsp;dubě sedá?“&nbsp;– „Tu mně, Kristinko, musíš dnes zazpívat, až&nbsp;k&nbsp;vám přijdem,“ obrátil se&nbsp;Míla do&nbsp;vozu.&nbsp;– „Třebas dvakrát. Byly jsme na&nbsp;robotě na&nbsp;panském hrabat, Barla také přišla, a&nbsp;když jsme odpočívaly pod strání, povídá Anča Tichánkovic: ‚Barlo, udělej nám písničku!‘ – Barla se&nbsp;chvilku rozmejšlela, pak se&nbsp;usmála a&nbsp;začala zpívat: ‚Co ten ptáček povídá, co&nbsp;na&nbsp;dubě sedá? Která panna hocha má, že&nbsp;je&nbsp;vždycky bledá.‘ Anča se&nbsp;ale o&nbsp;to skoro rozhněvala, myslila, že&nbsp;to&nbsp;padá na&nbsp;ni; to&nbsp;víte, že&nbsp;má&nbsp;Tomše, že&nbsp;je&nbsp;nevěstou. Ale Barla jak to&nbsp;na&nbsp;ní&nbsp;pozorovala, jen to&nbsp;fiklo, udělala druhý verš na&nbsp;udobřenou: ‚Mlč, ptáčku, mlč, ty&nbsp;lžeš, nepovídáš pravdu: já&nbsp;také hocha mám, a&nbsp;mám přece barvu.‘&nbsp;– Líbila se&nbsp;nám dost a&nbsp;dost a&nbsp;notu tak pěkně k&nbsp;ní vzala, až&nbsp;milo. Žernovská děvčata budou poslouchat, ony ji&nbsp;ještě neznají,“ doložila Kristla. Mančinka a&nbsp;Barunka si&nbsp;notovaly poněkud novou písničku, a&nbsp;vtom jeli okolo zámku. Před vraty stál nejmladší komorník v&nbsp;černém obleku, chlapisko nevelké, vyzáblé; jednou rukou pročesával si&nbsp;černý vous, druhá ruka palcem zavěšena byla v&nbsp;zlatém řetízku, který mu&nbsp;na&nbsp;šíji visel, aby vidět bylo třpytící se&nbsp;na&nbsp;prstech prsteny.</span></p>
          <p class="chunk" data-nb-ref-number="18" data-nb-words="174" data-nb-chars="951"><span class="idea" data-nb-ref-number="18" id="idea18" data-nb-words="174" data-nb-chars="951">Když jel kočár okolo něho, zasvítily mu&nbsp;oči jako mackovi, když vidí vrabce, usmál se&nbsp;milostně na&nbsp;Kristlu a&nbsp;pokynul rukou. Ale ženské sotva se&nbsp;po&nbsp;něm obrátily a&nbsp;Míla s&nbsp;nechutí vydrovku popošinul. „Raději bych věru čerta viděla než toho Taliána,“ povídala Kristla. „To už&nbsp;zase číhá, až&nbsp;by&nbsp;šlo několik děvčat samotných, aby mezi ně&nbsp;vletěl jako jestřáb.“&nbsp;– „No, onehdy ve&nbsp;Žliči dostal na&nbsp;hřbet,“ začal Václav. „Přišel si&nbsp;tam k&nbsp;muzice a&nbsp;hned k&nbsp;těm nejhezčím děvčatům, jako by&nbsp;pro něho je&nbsp;tam byl kdo přivedl; a&nbsp;chlap neumí promluvit česky, ale ‚esky olka, mám rád‘, to&nbsp;si&nbsp;hned pamatoval.“&nbsp;– „To mně také v&nbsp;jednom repetí, když přijde na&nbsp;pivo,“ vskočila do&nbsp;řeči Kristla, „a kdybych mu&nbsp;desetkrát po&nbsp;sobě řekla: ‚Já vás ne&nbsp;ráda‘ – přece nejde z&nbsp;krku jako ta&nbsp;zimnice.“&nbsp;– „No, hoši mu&nbsp;vyprášili kanduš notně, a&nbsp;kdyby mne nebylo, teprv byl by&nbsp;zvěděl, po&nbsp;čem perník v&nbsp;Pardubicích.“&nbsp;– „Ať si&nbsp;dá&nbsp;pozor, aby mu&nbsp;to&nbsp;na&nbsp;jiném místě nepověděli,“ řekl Míla, pohodě hlavou.</span></p>
          <p class="chunk" data-nb-ref-number="19" data-nb-words="169" data-nb-chars="1023"><span class="idea" data-nb-ref-number="19" id="idea19" data-nb-words="169" data-nb-chars="1023">Kočár zastavil u&nbsp;hospody. „No, zdrávi jste svezli,“ děkovala se&nbsp;Kristla, podávajíc ruku Mílovi, který jí&nbsp;pomáhal z&nbsp;kočáru. „Ještě slovíčko,“ zadržela ji&nbsp;babička; „nevíš, kdy půjdou Žernovští a&nbsp;kdy Červenohůrští do&nbsp;Svatoňovic?“&nbsp;– „Snad jako kdy jindy: Červenohůrští mezi matičkama a&nbsp;Žernovští na&nbsp;první mariánský svátek po&nbsp;Janu. Já&nbsp;jdu také.“&nbsp;– „To chci také,“ mínila babička.&nbsp;– „Já jdu letos také s&nbsp;sebou,“ smála se&nbsp;Barunka.&nbsp;– „Já také,“ přisvědčila Mančinka. Ostatní děti pravily, že&nbsp;také, ale Barunka je&nbsp;odbývala, že&nbsp;by&nbsp;tři míle cesty neušly. Zatím švihl Václav zase do&nbsp;koňů a&nbsp;jeli ke&nbsp;mlýnu, kde složili Mančinku a&nbsp;kde odbyla babička svěcených několik věnečků, pro panímámu přichystaných. Když dojížděli domů, přiběhl jim Sultán a&nbsp;Tyrl velikými skoky vstříc a&nbsp;nemohli se&nbsp;radostí ani ustanovit, že&nbsp;mají babičku zase doma. Babička ale děkovala Pánubohu, že&nbsp;šťastně domů dojeli, ona stokrát raději pěšky šla, než se&nbsp;vezla, neboť na&nbsp;tom voze, a&nbsp;když ti&nbsp;bujní koně v&nbsp;jednom cvalu uháněli, zdálo se&nbsp;jí&nbsp;ustavičně o&nbsp;sražení hlavy.</span></p>
          <p class="chunk" data-nb-ref-number="20" data-nb-words="88" data-nb-chars="482"><span class="idea" data-nb-ref-number="20" id="idea20" data-nb-words="88" data-nb-chars="482">Bětka i&nbsp;Vorša čekaly na&nbsp;zápraží. „Co vy, Václave, kde máte věneček?“ ptala se&nbsp;mluvná Bětka kočího, když babička s&nbsp;dětmi do&nbsp;sednice vešla.&nbsp;– „I&nbsp;holka, to&nbsp;jsem já&nbsp;dávno zapomněl, kde jsem ho&nbsp;nechal,“ ušklíbl se&nbsp;potutelně Václav, otočiv povoz k&nbsp;silnici.&nbsp;– „Nemluv s&nbsp;ním,“ potáhla Bětku Vorša; „to víš, ten si&nbsp;nevidí do&nbsp;huby ani na&nbsp;Boží hod!“&nbsp;– Václav směje se&nbsp;švihl do&nbsp;koňů a&nbsp;hned ho&nbsp;tam nebylo. Čerstvé věnečky pověsila babička mezi okno a&nbsp;na obrázky a&nbsp;lonské hodila „božímu ohníčku“.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./babicka_017.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>