<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XVIII">
    <meta name="apple-mobile-web-app-capable" content="yes">
    <title>XVIII</title>
    <link rel="stylesheet" href="./style/style.min.css" media="screen" integrity="sha256-kLn3PZddR8vqDB7zKTFlNrX7m+rBBZsi0JDkwtU4c+U=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Božena Němcová: Babička">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Babička">
    <meta property="og:title" content="Babička">
    <meta property="og:type" content="book">
    <meta property="og:book:author" content="Božena Němcová">
    <meta property="twitter:title" content="Božena Němcová: Babička">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./babicka_025.html">
    <link rel="next" href="./babicka_027.html">
    <meta name="nb-order" content="22">
    <link rel="self" href="babicka_026.html">
    <meta name="nb-identifier" content="nemcova-babicka-10b3a6f">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="3863" data-nb-chars="23192">
    <nav role="doc-toc">
      <ul class="plain section">
        <li><a href="babicka_005.html">Citáty</a></li>
        <li><a href="babicka_006.html">Věnování</a></li>
        <li><a href="babicka_007.html">Vysoce urozená paní...</a></li>
        <li><a href="babicka_008.html">Dávno, dávno...</a></li>
        <li><a href="babicka_009.html">I</a></li>
        <li><a href="babicka_010.html">II</a></li>
        <li><a href="babicka_011.html">III</a></li>
        <li><a href="babicka_012.html">IV</a></li>
        <li><a href="babicka_013.html">V</a></li>
        <li><a href="babicka_014.html">VI</a></li>
        <li><a href="babicka_015.html">VII</a></li>
        <li><a href="babicka_016.html">VIII</a></li>
        <li><a href="babicka_017.html">IX</a></li>
        <li><a href="babicka_018.html">X</a></li>
        <li><a href="babicka_019.html">XI</a></li>
        <li><a href="babicka_020.html">XII</a></li>
        <li><a href="babicka_021.html">XIII</a></li>
        <li><a href="babicka_022.html">XIV</a></li>
        <li><a href="babicka_023.html">XV</a></li>
        <li><a href="babicka_024.html">XVI</a></li>
        <li><a href="babicka_025.html">XVII</a></li>
        <li><a href="babicka_026.html">XVIII</a></li>
        <li><a href="babicka_027.html">Není účel tohoto spisku... </a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./babicka_025.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="5"><span class="idea" data-nb-ref-number="1" id="idea1" data-nb-words="1" data-nb-chars="5">XVIII</span></h1>
        <section>
          <p class="chunk" data-nb-ref-number="2" data-nb-words="103" data-nb-chars="605"><span class="idea" data-nb-ref-number="2" id="idea2" data-nb-words="103" data-nb-chars="605">Komtesa podržela si&nbsp;babiččinu podobiznu a&nbsp;podobizny vnoučat jí&nbsp;odevzdala, z&nbsp;nichž měli rodiče velkou radost, ale babička největší; komtesa znala vložit do&nbsp;těch tváří duši, a&nbsp;bylo pravda, co&nbsp;babička každému, komu je&nbsp;ukazovala&nbsp;– a&nbsp;musely je&nbsp;vidět všecky známé –, říkala: „Jen ústa otevřít a&nbsp;mluvit.“ Mnohdy říkávala po&nbsp;letech, když už&nbsp;vnoučata z&nbsp;domu byly: „Není to&nbsp;ovšem mezi sprostým lidem způsob, aby se&nbsp;dávali malovat, ale nadarmo to&nbsp;není. Já&nbsp;sice dobře pamatuju, jak který vypadá, ale přijdou léta, člověku paměť bledne, podoba se&nbsp;ztrácí z&nbsp;mysli. Pak je&nbsp;to&nbsp;radost, když se&nbsp;mohu na&nbsp;ten obrázek podívat.“</span></p>
          <p class="chunk" data-nb-ref-number="3" data-nb-words="231" data-nb-chars="1445"><span class="idea" data-nb-ref-number="3" id="idea3" data-nb-words="231" data-nb-chars="1445">Vozily se&nbsp;poslední pšeničné mandele z&nbsp;panských polí.&nbsp;– Poněvadž se&nbsp;vědělo, že&nbsp;paní kněžna dlouho zdržet se&nbsp;nemíní na&nbsp;panství, spěchajíc komtesou do&nbsp;Itálie, určil pan správce slavení obžínek ke&nbsp;konci pšeničních žní. Kristla byla nejkrásnější děvče v&nbsp;celém okolí, všecka způsobná; babička dobře hádala, zvolili ji, aby podala paní kněžně věnec. Za&nbsp;dvorcem bylo veliké prostranství dílem trávou porostlé, dílem byly na&nbsp;něm vyrovnány vysoké stohy slámy. Na&nbsp;trávník vztyčili chlapci vysokou tyč okrášlenou chvojem, pentlemi, vlajícími červenými šátky jako praporečky. Mezi chvojem bylo plno polního kvítí a&nbsp;obilních klasů. Okolo stohů udělali lavice, z&nbsp;chvoje besídky vystavěli, okolo okrášleného stromu udupal se&nbsp;mlat k&nbsp;tanci. „Babičko, babičko,“ pravila Kristla, „vy jste mne po&nbsp;celý čas těšila, já&nbsp;v&nbsp;slovu vašem jen žila; Mílovi poslala jsem plnou náruč nadějí, máme už&nbsp;obžínky, a&nbsp;posud nevíme, čeho se&nbsp;nadít. Povězte mi, prosím vás, nebyla to&nbsp;jen těšínská jablka, jež jste nám ukazovala, abychom snáze odvykli?“&nbsp;– „Bylo by&nbsp;nemoudré chtít vás na&nbsp;ten způsob těšit, bláhové děvče. Co&nbsp;jsem řekla, v&nbsp;tom stojím. Zítra se&nbsp;pěkně přistroj, paní kněžna to&nbsp;má&nbsp;ráda. Beztoho, budu-li živa a&nbsp;zdráva, že&nbsp;se&nbsp;tam přijdu podívat, pak, když se&nbsp;mne budeš ptát, budu ti&nbsp;moci povědít pravdu,“ odpověděla babička děvčeti a&nbsp;usmála se. Ovšem, ona věděla, jak se&nbsp;s&nbsp;Mílou ustanovilo, a&nbsp;kdyby nebyla kněžně slíbila mlčet, nebyla by&nbsp;meškala zbavit Kristlu trapného myšlení.</span></p>
          <p class="chunk" data-nb-ref-number="4" data-nb-words="439" data-nb-chars="2645"><span class="idea" data-nb-ref-number="4" id="idea4" data-nb-words="439" data-nb-chars="2645">Všickni, kteří chodili na&nbsp;robotu, a&nbsp;chasa ze&nbsp;dvoru shromáždili se&nbsp;druhého dne svátečně ustrojeni na&nbsp;zeleném trávníku. Na&nbsp;vůz naložilo se&nbsp;mandelů trochu, koně samý fábor se&nbsp;připřáhli, jeden z&nbsp;hochů sedl za&nbsp;koně, vrch na&nbsp;mandele sedla pak Kristla a&nbsp;několik děvčat, ostatní mládež seřadila se&nbsp;pár a&nbsp;pár okolo vozu, staří za&nbsp;nimi. Ženci nesli srpy i&nbsp;kosy, ženské srpy a&nbsp;hrábě. Každá za&nbsp;šněrovačkou kytici z&nbsp;klasů, z&nbsp;chrpy a&nbsp;jiných polních kvítků, chlapci okytili si&nbsp;klobouky a&nbsp;čepice. Pacholek práskl bičem, pohnul koně, ženci pustili se&nbsp;do&nbsp;zpěvu a&nbsp;zpívajíce ubírali se&nbsp;k&nbsp;zámku. Před zámkem zůstal vůz stát, děvčata slezly, Kristla vzala na&nbsp;červeném šatu položený věnec z&nbsp;klasů, chasa seřadila se&nbsp;za&nbsp;ní&nbsp;a&nbsp;zpívajíce vešli do&nbsp;předsíně, kamž kněžna zároveň s&nbsp;nimi vstoupila. Kristla strachem se&nbsp;třásla, studem se&nbsp;zapýřila, se&nbsp;sklopeným okem a&nbsp;zajíkavým hlasem odříkávala paní přání k&nbsp;hojnému a&nbsp;šťastnému sklizení, přejíc spolu bohatou žeň na&nbsp;budoucí rok a&nbsp;kladouc s&nbsp;poklonou velitelce věnec k&nbsp;nohám. Ženci zdvihnouce klobouky vyvolávali paní, aby dlouho živa a&nbsp;zdráva byla, začež se&nbsp;jim kněžna přívětivě děkovala, odkazujíc je&nbsp;k&nbsp;jídlu, pití na&nbsp;pana správce. „Tobě ale, milé děvče, jsem za&nbsp;hezké přání a&nbsp;věnec zvláště povděčna,“ pravila Kristle, zavěšujíc si&nbsp;věnec na&nbsp;rámě; „vidím, že&nbsp;všecko v&nbsp;páru a&nbsp;ty sama, zavděčím se&nbsp;ti&nbsp;snad nejlíp, když ti&nbsp;zaopatřím tanečníka!“ Usmála se, otevřela dveře salónu, a&nbsp;z&nbsp;nich vyšel Míla v&nbsp;selském šatu. „Ježíš Maria, Jakube!“ vykřiklo děvče a&nbsp;bylo by&nbsp;padlo radostným uleknutím překonané na&nbsp;zem, kdyby je&nbsp;byl hoch neuchytil pod paží. Kněžna vešla tiše do&nbsp;salónu. „Pojďte, pojďte,“ pobízel Míla, „paní kněžna nechce, abychom jí&nbsp;děkovali,“ a&nbsp;když byli venku, zdvihl plný měšec do&nbsp;výše řka: „To mi&nbsp;dala milostslečna, abych vám rozdělil. Vezmi, kamaráde, a&nbsp;rozděl sám!“ dodal podávaje peníze Tomšovi, který též celý udiven jako všickni ostatní na&nbsp;Mílu se&nbsp;díval. Teprv za&nbsp;zámkem výskli si&nbsp;z&nbsp;plného hrdla a&nbsp;Jakub upřímně svoje děvče objal a&nbsp;vypravoval všem, že&nbsp;svoje vykoupení paní kněžně děkuje. „A&nbsp;babičce,“ dodala Kristla; „kdyby jí&nbsp;nebylo, nebylo by&nbsp;ničeho.“ Šlo se&nbsp;k&nbsp;tanci. Přišli mezi žence i&nbsp;úředníci se&nbsp;svými rodinami, Proškovic, myslivcovic i&nbsp;mlynářovic; babička ale byla nejprvnější, radost nad shledáním dvou milých jí&nbsp;lidí popoháněla ji&nbsp;tam. Kristla i&nbsp;Míla div že&nbsp;ji&nbsp;neobjímali. „Mně neděkujte; já&nbsp;se&nbsp;jen zmínila, paní kněžna pomohla, pánbůh dal svého požehnání.“&nbsp;– „Ale vy, babičko,“ hrozila žertem Kristla, „věděla jste včera, že&nbsp;Míla přišel, že&nbsp;je&nbsp;u&nbsp;Václava schován, a&nbsp;neřekla jste!“&nbsp;– „Nesměla jsem. Ostatně mělo ti&nbsp;moje slovo dostačit, že&nbsp;ho&nbsp;záhy uvidíš. Pamatuj, holka, že&nbsp;trpělivému všecko na&nbsp;dobré vyjde.“</span></p>
          <p class="chunk" data-nb-ref-number="5" data-nb-words="203" data-nb-chars="1258"><span class="idea" data-nb-ref-number="5" id="idea5" data-nb-words="203" data-nb-chars="1258">Hudba, výskot, zpěv a&nbsp;smích ozývaly se&nbsp;okolo okrášleného stromu. Páni písaři brali k&nbsp;tanci selská děvčata a&nbsp;úřednické dcerky nestyděly se&nbsp;vstoupit do&nbsp;kola s&nbsp;chlapci selskými, jedni i&nbsp;druhé libujíce si&nbsp;tanečnice i&nbsp;tanečníky. Hojnost piva, sladké rosolky, tanec rozohnilo hlavy všech, a&nbsp;když paní kněžna s&nbsp;komtesou podívat se&nbsp;přišla a&nbsp;chasa před ní&nbsp;národní tanec prováděla, dosáhla radost nejvyššího stupně, přestalo všecko ostýchání, čepice, klobouky lítaly do&nbsp;povětří, každý křičel: „Ať je&nbsp;dlouho živa naše paní kněžna!“, pilo a&nbsp;pilo se&nbsp;na&nbsp;její zdraví neustále. Kněžna a&nbsp;komtesa měly radost, promluvily s&nbsp;tím a&nbsp;s&nbsp;onou několik slov; komteska přála také Kristle, když jí&nbsp;ruku líbala, štěstí k&nbsp;sňatku, oslovila pana mlynáře i&nbsp;myslivce; důvěrně obrátily se&nbsp;k&nbsp;babičce, nad čímž paní správcová zlostí zežloutla i&nbsp;slečinka; nemohly vystát babičku, která všecky jejich zámysly překazila. Když ale u&nbsp;stolů sedící tatíkové, majíce hlavy již pod víchy, nadávat začali, nejvíce písařům a&nbsp;panu správci, a&nbsp;když jeden z&nbsp;nich holbu popadl, že&nbsp;dá&nbsp;paní kněžně zavdanou, a&nbsp;nadávat začal, když mu&nbsp;Tomeš zbraňoval, nebylo tam paní kněžny více.&nbsp;– Za&nbsp;několik dní po&nbsp;obžínkách odjela s&nbsp;komtesou do&nbsp;Itálie; komtesa odevzdala před odjezdem babičce krásné granáty pro Kristlu k&nbsp;svatbě.</span></p>
          <p class="chunk" data-nb-ref-number="6" data-nb-words="418" data-nb-chars="2384"><span class="idea" data-nb-ref-number="6" id="idea6" data-nb-words="418" data-nb-chars="2384">Babička byla spokojena, všecko se&nbsp;podařilo dle jejího úmyslu. Ještě jedna starost ji&nbsp;tížila, ta&nbsp;byla list Johance dceři. Terezka by&nbsp;to&nbsp;byla také vyřídila, ale ono by&nbsp;to&nbsp;nebývalo takové, jak to&nbsp;chtěla babička. Proto také jednoho dne zavolala Barunku do&nbsp;své sedničky, zavřela, a&nbsp;ukazujíc na&nbsp;stůl, kde byl přichystán arch papíru, inkoust a&nbsp;péro, pravila: „Posaď se, Barunko, budeš psát tetě Johance.“ Barunka se&nbsp;posadila, babička vedle ní, tak aby viděla na&nbsp;papír, a&nbsp;začala diktovat: „Pochválen buď Ježíš Kristus!“&nbsp;– „Ale babičko,“ namítla Barunka, „to se&nbsp;tak nezačíná psaní, to&nbsp;musí se&nbsp;nahoru napsat: Milá Johanko!“&nbsp;– „Nic to, děvečko tvůj pradědeček i&nbsp;tvůj dědeček vždycky tak psávali a&nbsp;já dětem jinak nepsala. Přijdeš-li k&nbsp;někomu do&nbsp;dveří, tak dáš nejdřív pozdravení. Tedy jen začni: Pochválen buď Ježíš Kristus! Nastokrát tě&nbsp;pozdravuju a&nbsp;líbám, milá dcero Johanko, a&nbsp;vědomost ti&nbsp;dávám, že&nbsp;jsem chvála Pánubohu zdráva. Trochu mne sice kašel moří, ale není divu, vždyť budu pomalu počítat mého věku osm křížků. Je&nbsp;to&nbsp;hezký věk, milá dcero, a&nbsp;Bohu zač děkovat, když ho&nbsp;kdo tak ve&nbsp;zdraví tráví jako já; slyším dobře, vidím, mohla bych si&nbsp;ještě záplatovat, kdyby mně to&nbsp;Barunka neudělala. Na&nbsp;nohy jsem také dost čerstva. Doufám, že&nbsp;i&nbsp;tebe tento list při dobrém zdraví vynatrefí, i&nbsp;Dorotku. Jak jsem z&nbsp;tvého listu vyrozuměla, je&nbsp;strýc nemocen; je&nbsp;mi&nbsp;toho líto, ale doufám, že&nbsp;to&nbsp;nebude dlouho trvat. On&nbsp;často postonává, a&nbsp;říká se: časté stonky nepřivádí zvonky.&nbsp;– Také mi&nbsp;píšeš, že&nbsp;se&nbsp;chceš vdávat, a&nbsp;žádáš moje svolení. Milá dcero, co&nbsp;mohu říci, když jsi už&nbsp;podle srdce svého zvolila, než aby ti&nbsp;dal pánbůh štěstí a&nbsp;požehnal vás oba, abyste ke&nbsp;cti a&nbsp;chvále boží živi byli a&nbsp;světu prospívali. Proč bych ti&nbsp;bránila, když je&nbsp;Jiří hodný člověk a&nbsp;ty ho&nbsp;ráda máš; nebudu s&nbsp;ním já&nbsp;živa, nýbrž ty. Myslila jsem si&nbsp;ovšem, že&nbsp;alespoň ty&nbsp;Čecha vyvolíš, svůj k&nbsp;svému nejlépe se&nbsp;hodí, ale nebyl ti&nbsp;souzen, nelaju ti. Jsme všickni děti jednoho otce, jedna matka nás živí, a&nbsp;máme se&nbsp;tedy milovati, bysme i&nbsp;krajané nebyli. Pozdravuj Jiřího, a&nbsp;dá-li vám pánbůh zdraví, až&nbsp;si&nbsp;živnost zařídíte a&nbsp;nic vám překážet nebude, podívejte se&nbsp;k&nbsp;nám. Děti se&nbsp;také již na&nbsp;tetku těší. Dej vám pánbůh všem zdraví a&nbsp;boží požehnání. Spánembohem!“ Ještě jednou musela Barunka babičce list přečíst, pak ho&nbsp;složily spolu, zapečetily a&nbsp;babička schovala si&nbsp;ho&nbsp;do&nbsp;přítruhlíčku, až&nbsp;by&nbsp;šla do&nbsp;kostela, by&nbsp;si&nbsp;ho&nbsp;sama na&nbsp;poštu dala.</span></p>
          <p class="chunk" data-nb-ref-number="7" data-nb-words="313" data-nb-chars="1986"><span class="idea" data-nb-ref-number="7" id="idea7" data-nb-words="313" data-nb-chars="1986">Několik dní před svatou Kateřinou k&nbsp;večeru scházela se&nbsp;do&nbsp;hospody mladá chasa, děvčata i&nbsp;chlapci. Celé stavení zevně i&nbsp;v&nbsp;nitru jen se&nbsp;lesklo; okolo dveří věnce z&nbsp;chvoje, za&nbsp;každým obrázkem v&nbsp;sednici zelený struček, záclonky u&nbsp;oken jako sníh a&nbsp;podlaha jako křída. Dlouhý lipový stůl, pokrytý bílým ubrusem, a&nbsp;na něm plno rozmarýny, bílých a&nbsp;červených fáborů, okolo něho pak družičky, jak by&nbsp;nasázel růží a&nbsp;karafiátů. Sešly se&nbsp;k&nbsp;vití věnečků. Kristle, mladé nevěstě, která hore stolu v&nbsp;koutku mezi nimi seděla, nejpěknější ze&nbsp;všech. Ona byla zproštěna všech domácích povinností, byla dána pod poručnictví tlampače a&nbsp;starosvaty, kteréžto čestné úřady zastávali jeden vůdce poutníků Martinec a&nbsp;druhý babička. Nemohla to&nbsp;Kristle odepřít, ačkoliv se&nbsp;podobným veřejnostem vyhýbala. Panímáma zastávala místo staré, na&nbsp;nohy sešlé hospodské a&nbsp;Kudrnová i&nbsp;Cilka přisluhovaly jí. Babička seděla mezi družičkami, a&nbsp;byť i&nbsp;neměla byla co&nbsp;vít ani vázat, byla její pomoc i&nbsp;rada ustavičně potřebná. Nevěsta vázala fábor na&nbsp;krásný prut rozmarýny družbovi a&nbsp;tlampačovi, mladší družička měla na&nbsp;starosti uvití věnečku pro nevěstu, starší pro ženicha, ostatní družičky každá svému mládenci. Z&nbsp;ostatní rozmarýny měly se&nbsp;uvázat proutky s&nbsp;mašlemi pro hosty, ba&nbsp;i&nbsp;koňům, co&nbsp;nevěstu vézt měli, chystala se&nbsp;rozmarýna a&nbsp;fábory na&nbsp;okrášlení hlav a&nbsp;náčiní. Nevěstino oko zářilo láskou a&nbsp;radostí, kdykoli zapolétlo na&nbsp;statného ženicha, který popocházel okolo stolu s&nbsp;ostatními mládenci, z&nbsp;nichž každý větší svobody měl se&nbsp;svou milou si&nbsp;pohovořit nežli on&nbsp;s&nbsp;nevěstou, na&nbsp;niž jen toužebně chvílemi pohlédl. Nevěstu obsluhoval družba a&nbsp;ženich musel si&nbsp;hledět starší družice. Všem bylo dovoleno být veselými, dovádět, zpívat, dělat vtipy, čehož se&nbsp;ovšem především na&nbsp;tlampači požadovalo, jen nevěsta a&nbsp;ženich nesměli svoji radost příliš ukazovat. Kristla také málo mluvila, seděla s&nbsp;očima sklopenýma na&nbsp;stůl, poházený zelenou rozmarýnou. Když pak mladší a&nbsp;starší družice začaly vít svatební věnečky a&nbsp;všickni zpívat počali:</span></p>
        </section>
        <section>
          <p class="chunk" data-nb-ref-number="8" data-nb-words="12" data-nb-chars="75"><em><span class="idea" data-nb-ref-number="8" id="idea8" data-nb-words="3" data-nb-chars="24">Kdes, holubičko, lítala,<br></span>
<span class="idea" data-nb-ref-number="9" id="idea9" data-nb-words="2" data-nb-chars="11">ach lítala,<br></span>
<span class="idea" data-nb-ref-number="10" id="idea10" data-nb-words="4" data-nb-chars="26">žes bílé peříčko zmáchala,<br></span>
<span class="idea" data-nb-ref-number="11" id="idea11" data-nb-words="3" data-nb-chars="14">ach zmáchala&nbsp;–</span></em></p>
        </section>
        <section>
          <p class="chunk" data-nb-ref-number="9" data-nb-words="168" data-nb-chars="1028"><span class="idea" data-nb-ref-number="12" id="idea12" data-nb-words="168" data-nb-chars="1028">tu&nbsp;si&nbsp;přikryla obličej bílou zástěrkou a&nbsp;pustila se&nbsp;do&nbsp;pláče. Ženich se&nbsp;na&nbsp;ni&nbsp;skoro úzkostně podíval, řka tlampačovi: „Proč tak pláče?“&nbsp;– „To víš, ženichu,“ odpověděl mu&nbsp;tento vesele, „radost i&nbsp;žalost v&nbsp;lůžku jednom spějí, proto i&nbsp;mnohdy jedno druhé budí. Jen nech, dnes pláč, zítra radost.“&nbsp;– Po&nbsp;této úvodní následovala píseň za&nbsp;písní, směšné i&nbsp;vážné po&nbsp;sobě; zpívala se&nbsp;chvála mladosti, krásy a&nbsp;lásky, chvála svobodného stavu junáckého, konečně ale přece mládenci i&nbsp;panny začali prozpěvovat, jak krásný je&nbsp;stav manželský, když se&nbsp;dva milujou jako ty&nbsp;hrdličky, když svorně žijou, jako zrnka v&nbsp;jednom klásku. Do&nbsp;jejich chvalozpěvů se&nbsp;jim ale vždy vmísil posměšný hlas tlampače. Když začali o&nbsp;manželské svornosti, poručil si&nbsp;dokonce sólo sám pro sebe, že&nbsp;prý on&nbsp;jim zazpívá zbrusu novou. „Ode mne samého na&nbsp;světlo vydanou, potmě vytištěnou,“ dodal&nbsp;– „Tedy kokrhejte!“ křičeli chlapci, „uslyšíme, co&nbsp;umíte.“ Tlampač, postaviv se&nbsp;doprostřed sednice, spustil posměšným hlasem, který mu&nbsp;byl o&nbsp;svatbě tak přirozený jako o&nbsp;pouti vážný:</span></p>
        </section>
        <section>
          <p class="chunk" data-nb-ref-number="10" data-nb-words="25" data-nb-chars="162"><em><span class="idea" data-nb-ref-number="13" id="idea13" data-nb-words="3" data-nb-chars="18">Ó andělská radost,<br></span>
&nbsp;&nbsp;&nbsp;&nbsp;&nbsp;
<span class="idea" data-nb-ref-number="14" id="idea14" data-nb-words="4" data-nb-chars="30">není přes manželskou svornost!<br></span>
<span class="idea" data-nb-ref-number="15" id="idea15" data-nb-words="3" data-nb-chars="22">Pravím-li: Uvař hrách,<br></span>
&nbsp;&nbsp;&nbsp;&nbsp;&nbsp;
<span class="idea" data-nb-ref-number="16" id="idea16" data-nb-words="2" data-nb-chars="13">uvaří kroupy;<br></span>
<span class="idea" data-nb-ref-number="17" id="idea17" data-nb-words="3" data-nb-chars="17">pravím-li o&nbsp;mase,<br></span>
&nbsp;&nbsp;&nbsp;&nbsp;&nbsp;
<span class="idea" data-nb-ref-number="18" id="idea18" data-nb-words="3" data-nb-chars="14">uvaří z&nbsp;mouky.<br></span>
<span class="idea" data-nb-ref-number="19" id="idea19" data-nb-words="3" data-nb-chars="18">Ó&nbsp;andělská radost,<br></span>
&nbsp;&nbsp;&nbsp;&nbsp;&nbsp;
<span class="idea" data-nb-ref-number="20" id="idea20" data-nb-words="4" data-nb-chars="30">není přes manželskou svornost!</span></em></p>
        </section>
        <section>
          <p class="chunk" data-nb-ref-number="11" data-nb-words="49" data-nb-chars="305"><span class="idea" data-nb-ref-number="21" id="idea21" data-nb-words="49" data-nb-chars="305">„Nedáme za&nbsp;písničku i&nbsp;se zpěvákem ani zlámaného haléře!“ volaly děvčata a&nbsp;hned začaly samy zpívat, aby překazily chlapcům radost, kteří si&nbsp;přáli slyšet pokračování. Při ustavičném zpěvu a&nbsp;žertování uvázaly se&nbsp;kytice, upletly věnečky, děvčata vstaly od&nbsp;stolu, popadly se&nbsp;za&nbsp;ruce a&nbsp;točíce se&nbsp;v&nbsp;kole zpívaly:</span></p>
        </section>
        <section>
          <p class="chunk" data-nb-ref-number="12" data-nb-words="14" data-nb-chars="71"><em><span class="idea" data-nb-ref-number="22" id="idea22" data-nb-words="4" data-nb-chars="17">Už je&nbsp;to&nbsp;uděláno,<br></span>
<span class="idea" data-nb-ref-number="23" id="idea23" data-nb-words="4" data-nb-chars="16">už&nbsp;je&nbsp;to&nbsp;hotovy,<br></span>
<span class="idea" data-nb-ref-number="24" id="idea24" data-nb-words="3" data-nb-chars="21">koláče jsou napečeny,<br></span>
<span class="idea" data-nb-ref-number="25" id="idea25" data-nb-words="3" data-nb-chars="17">věnce jsou uvity.</span></em></p>
        </section>
        <section>
          <p class="chunk" data-nb-ref-number="13" data-nb-words="249" data-nb-chars="1502"><span class="idea" data-nb-ref-number="26" id="idea26" data-nb-words="249" data-nb-chars="1502">A&nbsp;v&nbsp;tom se&nbsp;již také do&nbsp;dveří panímáma přihnala, nesouc s&nbsp;ostatní ženskou čeládkou plné ruce jídel. Pan otec a&nbsp;družba přinášeli pití. Sedlo se&nbsp;zase ke&nbsp;stolu, který pokryt byl na&nbsp;místě rozmarýny vařením a&nbsp;pečivem. Mládenci seděli vedle družic, ženich uprostřed starší družičky a&nbsp;starosvatky, nevěsta uprostřed družby a&nbsp;mladší družičky, která jí&nbsp;také jídlo sama krájela a&nbsp;předkládala, jakož starší družice ženichovi. Tlampač ustavičně stůl obskakoval, nechal se&nbsp;od&nbsp;družic krmit, nechal se&nbsp;od&nbsp;nich i&nbsp;vylát, ony ale mu&nbsp;prominout musely každý žert, byť i&nbsp;hrubý trochu býval. Konečně když se&nbsp;všechny mísy odklidily ze&nbsp;stolu, přinesl tlampač tři mísy na&nbsp;stůl, co&nbsp;dar nevěstě od&nbsp;něho podaný. V&nbsp;první byla pšenice, kterou jí&nbsp;podával s&nbsp;přáním, aby „úrodná“ byla, v&nbsp;druhé bylo trochu popele s&nbsp;prosem smíchaného a&nbsp;třetí byla mísa „tajná“, celá zakrytá. Nevěsta ovšem neměla být zvědavá, měla přijmout mísu a&nbsp;nedívat se&nbsp;do&nbsp;ní, ale kterápak by&nbsp;to&nbsp;byla vydržela, i&nbsp;Kristle nedalo to&nbsp;pokoje; zpolehounka, když ji&nbsp;nikdo nepozoroval, odkryla růžek bílého šatu, jímž mísa přikryta byla, a&nbsp;– frrr&nbsp;– vrabec tam ukrytý vyletěl do&nbsp;stropu. „Vidíš, milá panno nevěsto,“ pravila babička, klepnouc jí&nbsp;na&nbsp;rameno, „tak to&nbsp;je&nbsp;s&nbsp;tou zvědavostí. Člověk by&nbsp;raději umřel, než aby nezkoumal, co&nbsp;před ním ukryto, a&nbsp;když pod roušku nahlídne, nechytl přece nic.“ Pozdě do&nbsp;noci byla mládež pohromadě, neboť se&nbsp;po&nbsp;jídle tancovalo ještě. Ženich s&nbsp;družbou vyprovázeli starosvatku domů, připomínajíce při rozchodu, že&nbsp;se&nbsp;časně zrána zase dostaví.</span></p>
          <p class="chunk" data-nb-ref-number="14" data-nb-words="172" data-nb-chars="984"><span class="idea" data-nb-ref-number="27" id="idea27" data-nb-words="172" data-nb-chars="984">Ráno byli obyvatelé údolíčka i&nbsp;Žernova záhy na&nbsp;nohou. Část šla s&nbsp;sebou do&nbsp;kostela, část jen ke&nbsp;stolu a&nbsp;k&nbsp;tanci, a&nbsp;kteří nešli, nemohli přece zvědavostí odolat podívat se&nbsp;na&nbsp;svatbu, o&nbsp;níž se&nbsp;již kolik neděl mluvilo, jak hlučná bude, a&nbsp;že pojede nevěsta na&nbsp;panském kočáře s&nbsp;panskými koňmi do&nbsp;kostela, že&nbsp;bude mít drahé granáty na&nbsp;krku, vyšívaný bílý fěrtoch, z&nbsp;růžové dykyty kabátek a&nbsp;barvy oblakové sukni, to&nbsp;všecko věděli již na&nbsp;Žernově dříve snad ještě, než nevěsta na&nbsp;to&nbsp;pomyslila. Oni věděli všecko dopodrobna, mnoho-li a&nbsp;jaké jídla při svatbě budou, v&nbsp;jakém pořádku na&nbsp;stůl přijdou, kolik kusů košil, kolik kusů peřin, jaké nářadí nevěsta věnem dostala, všecko věděli, jak by&nbsp;jim to&nbsp;byla psala. Na&nbsp;takovou hlučnou svatbu nejít se&nbsp;podívat, nepodívat se, jak nevěstě věneček sluší, mnoho-li slzí vylije, jak hosté ustrojeni jsou, nebylo by&nbsp;nikomu ani k&nbsp;odpuštění bývalo. Toť bylo zase kus děje v&nbsp;historii jejich, toť zavdalo látky k&nbsp;řečem na&nbsp;půl léta nejméně&nbsp;– jak toho prominout?&nbsp;–</span></p>
          <p class="chunk" data-nb-ref-number="15" data-nb-words="697" data-nb-chars="4212"><span class="idea" data-nb-ref-number="28" id="idea28" data-nb-words="697" data-nb-chars="4212">Když Proškovic a&nbsp;myslivcovic, kteří se&nbsp;byli na&nbsp;Starém bělidle stavili, k&nbsp;hospodě přišli, museli se&nbsp;na&nbsp;dvorku tlačit nastavěným lidstvem. V&nbsp;hospodě byli již hosté z&nbsp;nevěstiny strany shromážděni; pan otec byl vyfintěn, botky se&nbsp;mu&nbsp;leskly jako zrcadlo a&nbsp;v&nbsp;ruce držel stříbrnou pikslu. Byl nevěstin svědek. Panímáma byla v&nbsp;hedvábí, pod lalouškem bělely se&nbsp;jí&nbsp;drobné perličky, na&nbsp;hlavě třpytil se&nbsp;jí&nbsp;zlatý čepec. Babička měla též svatební svoje šaty, na&nbsp;hlavě sváteční holubičku. Družičky, mládenci, tlampač nebyli v&nbsp;hospodě, ti&nbsp;šli pro ženicha na&nbsp;Žernov, a&nbsp;nevěsty také nebylo v&nbsp;sednici, byla schována v&nbsp;komoře. Najednou se&nbsp;rozlehl na&nbsp;dvorku křik: „Už jdou, už&nbsp;jdou!“ a&nbsp;ode mlýna zaznívaly tóny klarinetu, fléten a&nbsp;houslí. Přiváděli ženicha. Mezi diváky nastal šepot. „Dívejte se, dívejte!“ strkal jeden druhého. „Mílova Téra je&nbsp;mladší družičkou, Tichánkovic starší. Inu ovšem, kdyby Tomšova byla svobodná, jiná by&nbsp;nebyla starší družičkou.“&nbsp;– „Tomeš je&nbsp;ženichův svědek!“&nbsp;– „A&nbsp;kde je&nbsp;Tomšová, není ji&nbsp;vidět.“&nbsp;– „Pomáhá nevěstě se&nbsp;strojit. Do&nbsp;kostela ona nepojede, vždyť je&nbsp;na&nbsp;každou chvíli,“ povídaly si&nbsp;ženy mezi sebou.&nbsp;– „No, může chystat nevěsta hned do&nbsp;vínku, však nebude jiná kmotrou, ony jsou nerozdílná ruka.“&nbsp;– „Toť se&nbsp;ví.“ – „Ale hlehle, rychtář také jde; toť je&nbsp;divná věc, že&nbsp;ho&nbsp;Mílovic pozvali, však byl jen on&nbsp;vinen, že&nbsp;ho&nbsp;odvedli!“ nastalo zase divení.&nbsp;– „Což, rychtář není tak zlý člověk; Lucka ho&nbsp;naváděla, pan správce přisoloval, není divu. Dobře udělal Jakub, to&nbsp;ho&nbsp;nejlépe vytrestal, když mu&nbsp;nesplácí, a&nbsp;Lucku dokonce, ta&nbsp;žlučí pukne.“&nbsp;– „Vždyť má&nbsp;také po&nbsp;námluvách,“ ozval se&nbsp;jiný hlas.&nbsp;– „Jakpak by&nbsp;to&nbsp;bylo, vždyť jsem o&nbsp;tom neslyšela?“ ozvala se&nbsp;opět jiná.&nbsp;– „Předvčírem, s&nbsp;Josefem Nývltovic.“&nbsp;– „Však dávno za&nbsp;ní&nbsp;už&nbsp;chodí.“&nbsp;– „Bodejť, jenže ho&nbsp;nechtěla dříve, dokud myslila, že&nbsp;dostane Jakuba.“&nbsp;– „Ale je&nbsp;to&nbsp;chlapík ten ženich, sakulajda, milo se&nbsp;na&nbsp;něho podívat.“&nbsp;– „Krásný šátek mu&nbsp;dala nevěsta, to&nbsp;je&nbsp;pravda, desítka asi naň praskla,“ mínily zase ženské. Takové a&nbsp;podobné hlasy se&nbsp;ozývaly na&nbsp;dvorku, když ženich k&nbsp;prahu přicházel, kde hospodář s&nbsp;plnou sklenicí ho&nbsp;vítal. Když si&nbsp;ženich svoji nevěstu v&nbsp;komoře našel, kde plakat musela, předstoupli před rodiče, tlampač říkal místo nich dlouhou řeč, poděkování to&nbsp;za&nbsp;vychování a&nbsp;prosbu o&nbsp;požehnání. Všecko to&nbsp;plakalo. Když dostali snoubenci požehnání, vzal družba nevěstu pod jednu paži, mladší družičku pod druhou, ženich vzal starší družičku, svědkové připojili se&nbsp;k&nbsp;starosvatce, družice k&nbsp;mládencům a&nbsp;tak pár za&nbsp;párem, jen tlampač v&nbsp;čele všech sám a&nbsp;sám, vystoupli ze&nbsp;stavení, berouce se&nbsp;k&nbsp;vozům a&nbsp;kočárům, které na&nbsp;ně&nbsp;čekaly. Družice točily šátky, zpívaly, chlapci jim přizvukovali, jen nevěsta tiše plakala, chvílemi se&nbsp;ohlížejíc za&nbsp;sebe, kde v&nbsp;druhém voze ženich se&nbsp;svědky a&nbsp;se starosvatkou jel. Diváci se&nbsp;rozběhli a&nbsp;sednice zůstala na&nbsp;chvilku prázdná, jen stará matka seděla u&nbsp;okna, dívala se&nbsp;za&nbsp;odjíždějícími, modlíc se&nbsp;za&nbsp;dítě, které již tolik let místo její zastávalo a&nbsp;se svatou trpělivostí rozmary její mrzuté snášelo, přičítajíc je&nbsp;pouze její nepřemožitelné, dlouhotrvající chorobě. Avšak brzy začaly se&nbsp;stoly sestrkovat, přikrývat, kam se&nbsp;kdo podíval, stála kuchařka aneb alespoň kuchtička. První osoba ale, které vše svěřeno bylo, to&nbsp;byla mladá Tomšová. Přijala starost zastávat hospodyni mileráda na&nbsp;sebe, jakož to&nbsp;paní mlynářka při vití věnečků učinila. Když se&nbsp;svatebníci z&nbsp;kostela vrátili, přivítal je&nbsp;hospodář opět na&nbsp;prahu s&nbsp;plným pohárem. Nevěsta se&nbsp;převlíkla do&nbsp;jiných šatů a&nbsp;sedlo se&nbsp;ke&nbsp;stolu. V&nbsp;čele všech seděl ženich vedle nevěsty, družba staral se&nbsp;o&nbsp;družice, které mu&nbsp;dělaly na&nbsp;svých talířích výsluhu, mimo to&nbsp;mu&nbsp;nejlepší sousta předkládajíce. Tlampač mu&nbsp;také vyčítal, že&nbsp;se&nbsp;má&nbsp;jako „Pánbůh v&nbsp;ráji“. Babička byla též veselá a&nbsp;mnohým vtipným slovem odsekla tlampači, který všude uši nastrkoval, všudy se&nbsp;pletl a&nbsp;všude svojí velikou hranatou postavou narazil. Doma by&nbsp;byla babička nedopustila, aby se&nbsp;zrnko hrachu bylo na&nbsp;zem hodilo, ale když začali hosté po&nbsp;sobě házet pšenicí a&nbsp;hrachem, i&nbsp;sama hrstku vzala a&nbsp;na ženicha a&nbsp;nevěstu je&nbsp;hodila pravíc: „Aby je&nbsp;pánbůh také tak obsypal božím požehnáním.“&nbsp;– Však se&nbsp;ten hrách ani pšenice ani nerozšlapaly; babička viděla dobře, jak ochočení holubi pod stolem to&nbsp;vyzobávají.</span></p>
          <p class="chunk" data-nb-ref-number="16" data-nb-words="135" data-nb-chars="755"><span class="idea" data-nb-ref-number="29" id="idea29" data-nb-words="135" data-nb-chars="755">Bylo po&nbsp;jídle; mnohá hlava těžká od&nbsp;pití klímala ze&nbsp;strany na&nbsp;stranu, každý měl před sebou velikou výsluhu vyrovnanou, a&nbsp;kdo by&nbsp;ji&nbsp;byl si&nbsp;neudělal, zajisté by&nbsp;mu&nbsp;ji&nbsp;byla Tomšová vyrovnala; hanba by&nbsp;to&nbsp;bylo přijít ze&nbsp;svatby bez výsluhy. Vždyť bylo všeho dost, kdo šel kolem hospody, dostal jíst a&nbsp;pít, všecky ty&nbsp;děti, co&nbsp;přišly „na čumendu“, nesly plné klíny pečiva domů. Po&nbsp;jídle dávaly se&nbsp;nevěstě dary „na kolíbku“ a&nbsp;nevěsta se&nbsp;až&nbsp;lekala, když jí&nbsp;i&nbsp;křížové tolary do&nbsp;klínu padly. Mládencům zase, když přinesli na&nbsp;mísách vodu a&nbsp;bílé ručníky a&nbsp;děvčatům podávali, by&nbsp;si&nbsp;ruce umyly, hodila každá z&nbsp;družic do&nbsp;vody peníz. Žádná se&nbsp;ovšem nechtěla dát zahanbit, proto se&nbsp;lesklo ve&nbsp;vodě jen stříbro; to&nbsp;zase chlapci s&nbsp;družicemi druhého dne protancovali a&nbsp;propili.</span></p>
          <p class="chunk" data-nb-ref-number="17" data-nb-words="163" data-nb-chars="933"><span class="idea" data-nb-ref-number="30" id="idea30" data-nb-words="163" data-nb-chars="933">Nato šla se&nbsp;nevěsta opět převléknout do&nbsp;jiných šatů, a&nbsp;tak i&nbsp;družice, neboť měl nastat tanec. Babička použila té&nbsp;chvíle a&nbsp;odvedla si&nbsp;domů děti, které hodovaly v&nbsp;Kristinčině sedničce; ona sama musela k&nbsp;svatebníkům se&nbsp;vrátit, neboť později v&nbsp;noci nastalo „čepení“ a&nbsp;při tom jí&nbsp;bylo třeba. Vzala si&nbsp;také z&nbsp;domu čepec, který byla s&nbsp;dcerou Terezkou pro nevěstu koupila, jak to&nbsp;její povinnost co&nbsp;starosvatky byla. Když se&nbsp;už&nbsp;dost vytancovali všickni a&nbsp;nevěsta sotva dechu popadat mohla, neboť s&nbsp;ní musel každičký tancovat, a&nbsp;kdyby se&nbsp;byl měl jen jednou zatočit, pokývla babička ženám, že&nbsp;je&nbsp;po&nbsp;půlnoci, že&nbsp;patří nevěsta „ženám“. Začaly se&nbsp;trochu hádat, trochu tahat o&nbsp;ni, ženich i&nbsp;družba opírali se&nbsp;proti tomu, aby nevěstu zbavily krásného věnce, ale nic platno, ženy si&nbsp;jí&nbsp;dobyly a&nbsp;odvedly do&nbsp;sedničky. Děvčata za&nbsp;dveřmi zpívaly smutným hlasem, aby si&nbsp;nenechala brát vínek zelený, jak si&nbsp;ho&nbsp;jednou sundat nechá, že&nbsp;se&nbsp;s&nbsp;ním více neshledá.</span></p>
          <p class="chunk" data-nb-ref-number="18" data-nb-words="407" data-nb-chars="2453"><span class="idea" data-nb-ref-number="31" id="idea31" data-nb-words="407" data-nb-chars="2453">Ale darmo bylo. Už&nbsp;seděla nevěsta na&nbsp;stoličce, už&nbsp;jí&nbsp;rozplétala Tomšová žíhon, už&nbsp;ležela květinová koruna i&nbsp;zelený věneček na&nbsp;stole a&nbsp;babička chystala čepec s&nbsp;portama. Plakala nevěsta; ale bylo darmo. Ženy zpívaly, výskaly, jen babička zůstala vážná a&nbsp;chvilkami přelítl přes její mírnou tvář blažený úsměv, oko jí&nbsp;zvlhlo, vzpomněla na&nbsp;dceru Johanku, která snad také svatbu slavila. Nevěsta měla čepeček na&nbsp;hlavě, slušel jí&nbsp;výborně, paní mlynářka tvrdila, že&nbsp;v&nbsp;něm vypadá jako „míšeňské jablíčko“. „A&nbsp;nyní půjdem k&nbsp;ženichovi; která z&nbsp;vás půjde ho&nbsp;poškádlit?“ ptala se&nbsp;babička.&nbsp;– „Ta nejstarší,“ rozhodla panímáma.&nbsp;– „Počkejte, já&nbsp;mu&nbsp;jednu přivedu,“ rychle se&nbsp;ozvala Tomšová, vyběhla ven a&nbsp;přivedla mu&nbsp;starou přadlenu, která v&nbsp;kuchyni umývala. Přehodily jí&nbsp;bílou plachetku přes hlavu, starosvatka ji&nbsp;vzala pod paží a&nbsp;vedla k&nbsp;ženichovi, „aby ji&nbsp;koupil“. Ženich si&nbsp;ji&nbsp;obcházel, prohlížel tak dlouho, až&nbsp;se&nbsp;mu&nbsp;poštěstilo zdvihnout plachetku; viděl starou svraštělou tvář, všecku zapopelenou. Bylo trochu smíchu, ženich nechtěl se&nbsp;k&nbsp;takové nevěstě znát; starosvatka strkala se&nbsp;s&nbsp;ní ze&nbsp;dveří. Přivedla mu&nbsp;druhou. Ta&nbsp;zdála se&nbsp;ženichovi i&nbsp;tlampačovi onačejší, už&nbsp;ji&nbsp;chtěli koupit, tu&nbsp;ale tlampač rozhodně se&nbsp;ozval: „Ech což, kdo bude kupovat zajíce v&nbsp;pytli!“, zdvihl jí&nbsp;plachetku a&nbsp;ukázala se&nbsp;jim tlustá tvář paní mlynářky, jejíž černá očka se&nbsp;na&nbsp;tlampače potutelně smála.&nbsp;– „Kupte ji, kupte, dám vám ji&nbsp;lacino,“ šklíbil se&nbsp;pan otec a&nbsp;točil pikslu v&nbsp;prstech, ale zvolna, buď že&nbsp;byla těžká, buď že&nbsp;měl neohebné prsty.&nbsp;– „I&nbsp;mlčte, pantáto,“ smála se&nbsp;tlustá panímáma, „dnes prodal byste, zítra byste rád koupil. Kdo haní, rád má.“&nbsp;– Do&nbsp;třetice všeho dobrého. Ta&nbsp;třetí byla štíhlá, vysoká postava nevěsty. Tlampač dával za&nbsp;ni&nbsp;starý dantes, ale ženich hned sypal stříbro a&nbsp;dostal ji. Ženy přihrnuly se&nbsp;do&nbsp;sednice, zatáhly kolo, ženicha vzaly mezi sebe a&nbsp;vesele začaly zpívat: „Už je&nbsp;to&nbsp;uděláno, už&nbsp;je&nbsp;to&nbsp;hotovy, nevěsta je&nbsp;očepená, koláče jsou snědeny,“ atd. Nevěsta patřila ženám. Peníze, které ženich za&nbsp;ni&nbsp;dal, ženy prohodovaly druhý den před polednem, když se&nbsp;k&nbsp;„stlaní postele“ sešly, přičemž ovšem zase bylo mnoho zpěvu a&nbsp;žertu. Tlampač povídal, že&nbsp;„pořádná svatba osm dní trvat má“, a&nbsp;ono to&nbsp;obyčejně při každé hlučné svatbě tak bylo. Vití věnečků před svatbou, svatba, stlaní postele, přátelský oběd u&nbsp;nevěsty, druhý zase u&nbsp;ženicha, propíjení věnečku: a&nbsp;tak se&nbsp;pomalu vypořádal celý týden, než přišli mladí manželé k&nbsp;oddechu, aby mohli říci: „Nyní jsme sami.“</span></p>
          <p class="chunk" data-nb-ref-number="19" data-nb-words="64" data-nb-chars="384"><span class="idea" data-nb-ref-number="32" id="idea32" data-nb-words="64" data-nb-chars="384">Za&nbsp;několik týdnů po&nbsp;Kristlině svatbě dostala paní Prošková list z&nbsp;Itálie od&nbsp;komorné, v&nbsp;němž jí&nbsp;psala, že&nbsp;komtesa Hortensie sňatek slavit bude s&nbsp;mladým malířem, svým někdejším učitelem, že&nbsp;je&nbsp;všecka blažena, že&nbsp;jako růže zase kvete a&nbsp;paní kněžna že&nbsp;je&nbsp;nad ní&nbsp;všecka potěšená.&nbsp;– Babička slyšíc tu&nbsp;radostnou novinu, přikývla hlavou řkouc: „Chvála Pánubohu, všecko se&nbsp;to&nbsp;dobře spořádalo!“</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./babicka_027.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>