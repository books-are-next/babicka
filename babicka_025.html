<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XVII">
    <meta name="apple-mobile-web-app-capable" content="yes">
    <title>XVII</title>
    <link rel="stylesheet" href="./style/style.min.css" media="screen" integrity="sha256-AqRi5WZDJKrL/wsJzC4Oi6o77qkJtfT6t3Uy7q+WPzY=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Božena Němcová: Babička">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Babička">
    <meta property="og:title" content="Babička">
    <meta property="og:type" content="book">
    <meta property="og:book:author" content="Božena Němcová">
    <meta property="twitter:title" content="Božena Němcová: Babička">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./babicka_024.html">
    <link rel="next" href="./babicka_026.html">
    <meta name="nb-order" content="21">
    <link rel="self" href="babicka_025.html">
    <meta name="nb-identifier" content="nemcova-babicka-4e1ced7">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2931" data-nb-chars="17197">
    <nav role="doc-toc">
      <ul class="plain section">
        <li><a href="babicka_005.html">Citáty</a></li>
        <li><a href="babicka_006.html">Věnování</a></li>
        <li><a href="babicka_007.html">Vysoce urozená paní...</a></li>
        <li><a href="babicka_008.html">Dávno, dávno...</a></li>
        <li><a href="babicka_009.html">I</a></li>
        <li><a href="babicka_010.html">II</a></li>
        <li><a href="babicka_011.html">III</a></li>
        <li><a href="babicka_012.html">IV</a></li>
        <li><a href="babicka_013.html">V</a></li>
        <li><a href="babicka_014.html">VI</a></li>
        <li><a href="babicka_015.html">VII</a></li>
        <li><a href="babicka_016.html">VIII</a></li>
        <li><a href="babicka_017.html">IX</a></li>
        <li><a href="babicka_018.html">X</a></li>
        <li><a href="babicka_019.html">XI</a></li>
        <li><a href="babicka_020.html">XII</a></li>
        <li><a href="babicka_021.html">XIII</a></li>
        <li><a href="babicka_022.html">XIV</a></li>
        <li><a href="babicka_023.html">XV</a></li>
        <li><a href="babicka_024.html">XVI</a></li>
        <li><a href="babicka_025.html">XVII</a></li>
        <li><a href="babicka_026.html">XVIII</a></li>
        <li><a href="babicka_027.html">Není účel tohoto spisku... </a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./babicka_024.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="4"><span class="idea" data-nb-ref-number="1" id="idea1" data-nb-words="1" data-nb-chars="4">XVII</span></h1>
        <section>
          <p class="chunk" data-nb-ref-number="2" data-nb-words="798" data-nb-chars="4761"><span class="idea" data-nb-ref-number="2" id="idea2" data-nb-words="798" data-nb-chars="4761">Ráno bylo parné; kdekdo, staří mladí pracovali v&nbsp;polích, aby se&nbsp;odvezlo alespoň to, co&nbsp;bylo sžato. Hospodáři noci nastavit museli, aby stačili svému hospodářství i&nbsp;robotě. Slunce jen pražilo, div že&nbsp;pod jeho žhoucími požáry zem nepukala. Lidem bylo dušno, kvítí vadlo, ptactvo lítalo při samé zemi, zvířata hledala stín. Od&nbsp;rána již vystupovaly na&nbsp;obloze mráčky, zpočátku maličké jen, šedé, bělavé, sem tam roztroušené, čím dále na&nbsp;den, tím více jich přibývalo, hromadily se, výše postupovaly, srážely se, tvoříce dlouhé šmáhy, barva jejich byla tmavší&nbsp;– a&nbsp;k&nbsp;polední hodině byla celá obloha na&nbsp;západě potáhnuta černým těžkým mrakem, který se&nbsp;k&nbsp;slunci táhl. Se&nbsp;strachem dívali se&nbsp;ženci na&nbsp;oblohu, ačkoliv sotva dechu měli, přece se&nbsp;každý do&nbsp;práce hnal, byť i&nbsp;nebyl písař ustavičně křičel a&nbsp;nadával. Byl to&nbsp;již tak jeho zvyk, hulákat, aby nezapomněli lidé, že&nbsp;jim má&nbsp;co&nbsp;poroučet, a&nbsp;měli před ním respekt. Babička seděla na&nbsp;zápraží; ouzkostně dívala se&nbsp;na&nbsp;mračna, která stála již nad stavením. Chlapci s&nbsp;Adélkou hráli za&nbsp;stavením, ale tak horko jim bylo, že&nbsp;by&nbsp;byli ze&nbsp;sebe všecko sházeli a&nbsp;do struhy skočili, kdyby je&nbsp;byla babička nechala. Adélka vždy švitorná, skákavá jak čečetka, zívala, nechtělo se&nbsp;jí&nbsp;do&nbsp;hraní a&nbsp;konečně se&nbsp;jí&nbsp;očka zavřela. Také babička cítila na&nbsp;očích tíži. Vlašťovičky nízce lítaly, ba&nbsp;schovávaly se&nbsp;do&nbsp;hnízd; pavouk, na&nbsp;kterého se&nbsp;babička ráno dívala, jak mouchy opřádá a&nbsp;dáví, zalezl do&nbsp;pavučiny; drůbež stavěla se&nbsp;po&nbsp;dvoře do&nbsp;chladu ve&nbsp;hromádky, psi leželi u&nbsp;nohou babiččiných, a&nbsp;jako by&nbsp;po&nbsp;divém honu bývali, rychle oddychovali, plazíce jazyky ven. Stromy stály nepohnutě, ani lísteček se&nbsp;nehýbal. Pan Prošek s&nbsp;paní přišli ze&nbsp;zámku. „Lidičky, žene se&nbsp;hrozná bouře, je&nbsp;všecko doma?“ ptala se&nbsp;hospodyně zdaleka již. Plátno z&nbsp;bělidla, drůbež, děti, všecko se&nbsp;bralo domů a&nbsp;sklízelo, babička položila na&nbsp;stůl chléb, uchystala hromničnou svíčku, okna se&nbsp;zavřela. Mrtvo bylo, slunce bylo zakryto mrakem. Pan Prošek stál na&nbsp;silnici, rozhlížel se&nbsp;kolem dokola. V&nbsp;lese pod stromem viděl stát Viktorku. Tu&nbsp;prudce zavál větřík, zhluboka zahřmělo, černým mračnem prolítl blesk. „Bože, ta&nbsp;osoba, ona stojí pod stromem!“ řekl Prošek sám sobě a&nbsp;začal na&nbsp;druhou stranu volat a&nbsp;kývat, aby odešla. Viktorka ale při každém zablesknutí zatleskala do&nbsp;rukou a&nbsp;chechtajíc se&nbsp;pana Proška si&nbsp;ani nevšímala. Veliké krůpěje začaly padat, blesky křižovaly se&nbsp;v&nbsp;černých mračnech, hrom začal burácet, bouře rozpustila se&nbsp;s&nbsp;celou zuřivostí. Pan Prošek vešel do&nbsp;stavení. Babička měla rozžatou hromničnou svíci; modlila se&nbsp;s&nbsp;dětmi, které při každém blesku a&nbsp;udeření zbledly. Pan Prošek chodil od&nbsp;okna k&nbsp;oknu, dívaje se&nbsp;ven. Lilo se&nbsp;jako z&nbsp;konve, nebe bylo ustavičně otevřené, blesk za&nbsp;bleskem, hrom za&nbsp;hromem, jako by&nbsp;vzteklice v&nbsp;povětří lítaly. Okamžení ticho&nbsp;– tu&nbsp;zase modrožluté světlo v&nbsp;oknech se&nbsp;zakmitlo, blesk křížem a&nbsp;délkou projel oblohou a&nbsp;– prásk&nbsp;– prásk&nbsp;– zrovna nad stavením. Babička chtěla říci: „Pánbůh s&nbsp;námi!“, ale slovo jí&nbsp;uvázlo v&nbsp;ústech; paní Prošková chytla se&nbsp;stolu, pan Prošek zbledl, Vorša a&nbsp;Bětka padly na&nbsp;kolena, děti se&nbsp;pustily do&nbsp;pláče. Bouře jako by&nbsp;tím udeřením byla vztek svůj zchladila, přestávala. Slaběji a&nbsp;slaběji zaznívalo rachocení hromu, mračna se&nbsp;rozcházely, měnily barvu, a&nbsp;již zase mezi šedými obláčky prokukovala modrá obloha. Blesky se&nbsp;ztrácely, přestalo i&nbsp;pršet, bouřka se&nbsp;zatáhla. Jaká to&nbsp;změna venku! Země ještě jako zemdlená odpočívá, údy se&nbsp;jí&nbsp;posud třesou, a&nbsp;slunce dívá se&nbsp;na&nbsp;ni&nbsp;zaroseným ještě, ale zářícím okem; tu&nbsp;a&nbsp;tam vidět ještě na&nbsp;jeho tváři mráček, pozůstatek to&nbsp;vášnivého rozhárání. Tráva, kvítí, všecko jako k&nbsp;zemi přitlučené, po&nbsp;cestách tekou struhy, v&nbsp;potoku voda zkalená, stromy střásaly ze&nbsp;sebe tisíce krůpějí, třpytících se&nbsp;na&nbsp;jejich zeleném šatu. Ptáčkové již zase v&nbsp;povětří krouží, husy a&nbsp;kachny těší se&nbsp;z&nbsp;louží a&nbsp;stružek, kterých jim déšť nadělal, slepice honí se&nbsp;po&nbsp;broucích, jichž se&nbsp;zase dost po&nbsp;zemi hemží, pavouk vylízá ze&nbsp;skrýše, všecko živočišstvo zotaveno spěchá k&nbsp;novému požívání rozkoší, k&nbsp;novému potýkání se&nbsp;a&nbsp;vraždění. Pan Prošek vyšel ven, obešel stavení dokola&nbsp;– a&nbsp;tu hle, stará hruška, co&nbsp;svými letorostmi po&nbsp;tolik let střechu přikrývala, byla od&nbsp;blesku roztříštěna. Polovice jí&nbsp;ležela na&nbsp;střeše, polovice schýlena byla k&nbsp;zemi. Nerodila již mnoho let ta&nbsp;stará planá hruška, ovoce její nebylo valné, ale měli ji&nbsp;rádi, poněvadž střechu od&nbsp;jara do&nbsp;zimy zelenem krášlila. Na&nbsp;polích nadělal liják také škody, ale přece si&nbsp;lidé ještě libovali, že&nbsp;není tak zle, hůř že&nbsp;by&nbsp;bylo, kdyby kroupy byly padaly. Odpoledne již zase cestičky vysychaly, pan otec šel k&nbsp;stavidlu jak obyčejně v&nbsp;pantoflích, babička ho&nbsp;potkala, jdouc do&nbsp;zámku. Povídal jí, že&nbsp;mu&nbsp;liják škody trochu nadělal na&nbsp;ovoci, dal babičce šňupnout, zeptal se&nbsp;jí, kam jde, a&nbsp;když slyšel, že&nbsp;do&nbsp;dvora, šel svou cestou a&nbsp;babička také svou.</span></p>
          <p class="chunk" data-nb-ref-number="3" data-nb-words="47" data-nb-chars="299"><span class="idea" data-nb-ref-number="3" id="idea3" data-nb-words="47" data-nb-chars="299">Pan Leopold musel dostat rozkaz, aby babičku ke&nbsp;kněžně dovedl, až&nbsp;přijde, poněvadž jí&nbsp;hned bez všelijakých rozpaků a&nbsp;roztahů, sotva se&nbsp;v&nbsp;předsíni ukázala, dveře otevřel do&nbsp;malého salónu, kde kněžna seděla. Kněžna byla samotna. Pobídla babičku, aby se&nbsp;vedle ní&nbsp;posadila, a&nbsp;babička zpolehounku sedala.</span></p>
          <p class="chunk" data-nb-ref-number="4" data-nb-words="940" data-nb-chars="5356"><span class="idea" data-nb-ref-number="4" id="idea4" data-nb-words="940" data-nb-chars="5356">„Tvoje prostosrdečnost a&nbsp;upřímnost je&nbsp;mi&nbsp;velice milá; věřím v&nbsp;ni s&nbsp;celou důvěrou a&nbsp;myslím, že&nbsp;mi&nbsp;upřímně řekneš, oč&nbsp;se&nbsp;tě&nbsp;tázat budu,“ začala kněžna.&nbsp;– „Jakpak jinak, milostivá paní, jen se&nbsp;ptejte,“ řekla babička, nemohši si&nbsp;pomyslit, co&nbsp;by&nbsp;kněžna od&nbsp;ní&nbsp;vědět chtěla.&nbsp;– „Tys včera řekla: až&nbsp;slečna do&nbsp;svého kraje přijde a&nbsp;uvidí, co&nbsp;srdci milo, že&nbsp;jí&nbsp;tváře zrůžoví. Položilas na&nbsp;ta&nbsp;slova důraz takový, že&nbsp;mi&nbsp;bylo nápadno. Mýlila jsem se, či&nbsp;jsi to&nbsp;zúmyslně řekla?“ Kněžna takto mluvíc bystře na&nbsp;stařenu hleděla. Babičku to&nbsp;nezmátlo. Chvilku přemýšlela, pak řekla upřímně: „Schválně jsem tak pověděla; co&nbsp;mi&nbsp;na&nbsp;mysli leželo, padlo mi&nbsp;na&nbsp;jazyk; chtěla jsem milostivé paní něco napovědít. Někdy bývá slovo v&nbsp;čas a&nbsp;k&nbsp;místu prospěšné,“ odpověděla babička.&nbsp;– „Řekla ti&nbsp;to&nbsp;komtesa?“ pátrala kněžna.&nbsp;– „Bože chraň; milostslečinka není z&nbsp;těch, jak vidím, kteří slze na&nbsp;ulici nosí, ale kdo sám zkusil, rozumí. Nedá se&nbsp;vždy utajit, co&nbsp;člověkem hýbe, já&nbsp;se&nbsp;dovtípila sama.“&nbsp;– „Čeho jsi se&nbsp;dovtípila, cos slyšela? Pověz mi&nbsp;to, není to&nbsp;zvědavost, ale péče o&nbsp;moje dítě, které miluju jako vlastní, co&nbsp;mne donucuje vědět to,“ úzkostně pravila kněžna.&nbsp;– „Mohu to&nbsp;říci, co&nbsp;jsem slyšela, není to&nbsp;nic zlého, ani jsem se&nbsp;na&nbsp;smlčení zapánbovat nemusela,“ řekla stařenka a&nbsp;povídala, co&nbsp;slyšela o&nbsp;zasnoubení a&nbsp;nemoci komtesy. „Myšlenka přivádí myšlenku,“ dokládala; „nač se&nbsp;člověk zdaleka dívá, přijde jinak než zblízka, a&nbsp;co hlava, to&nbsp;rozum. Tak, milostivá paní, i&nbsp;mně přišlo na&nbsp;mysl, že&nbsp;by&nbsp;snad milostslečna toho pana hraběte nerada si&nbsp;brala, snad jen z&nbsp;povolnosti k&nbsp;milostivé paní. Včera pozorovala jsem milostslečnu, byla bych plakala nad ní; dívaly jsme se&nbsp;na&nbsp;ty&nbsp;pěkné obrazy, co&nbsp;malovala&nbsp;– je&nbsp;to&nbsp;ku&nbsp;podivu –, a&nbsp;tu mi&nbsp;přišel do&nbsp;ruky obrázek, který, jak milostslečna pověděla, učitel její maloval a&nbsp;jí dal. Ptala jsem se, zdali ten hezký pán on&nbsp;sám&nbsp;– starý člověk jako dítě všecko rád ví&nbsp;–, zarděla se&nbsp;jako růže, vstala, neřekla tak ani tak, ale oči se&nbsp;jí&nbsp;zalily. Však mi&nbsp;toho dost bylo, a&nbsp;milostivá paní nejlépe bude vědět, jestli měla stará babička pravdu.“&nbsp;– Kněžna vstala, přecházela po&nbsp;pokoji a&nbsp;jako sama sobě povídala: „Nepozorovala jsem ničeho, vždy veselá, povolná. Nikdy o&nbsp;něm nemluvila.“&nbsp;– „Inu,“ ozvala se&nbsp;babička na&nbsp;toto hlasité myšlení, „každá nátura jiná. Některý člověk nebyl by&nbsp;šťasten, kdyby každou radost, každou žalost nemohl světu na&nbsp;odiv postavit; jiný nosí ji&nbsp;za&nbsp;ňadry po&nbsp;celičký život a&nbsp;vezme ji&nbsp;s&nbsp;sebou do&nbsp;hrobu. Těžko získat takové lidi, avšak láska lásku rodí. Mně přichází to&nbsp;s&nbsp;lidmi jako s&nbsp;těmi bylinkami. Pro některou nemusím daleko jít, všude ji&nbsp;najdu, na&nbsp;každé louce, na&nbsp;každé mezi. Pro některou musím do&nbsp;stínu lesa, musím ji&nbsp;hledat pod lístečky, nesmí zatěžko mi&nbsp;přijít lézt přes vrchy a&nbsp;kameny, nesmím se&nbsp;ohlížet po&nbsp;trní a&nbsp;bodláčí, které mi&nbsp;cestu brání. Za&nbsp;to&nbsp;mě&nbsp;bylinka stonásob odmění. Bába kořenářka, co&nbsp;k&nbsp;nám chodí z&nbsp;hor, vždy říká, když nám přináší vonný mech: ‚Mnoho práce mi&nbsp;dá, než ho&nbsp;najdu, ale odslouží se.‘ Mech ten voní jako fialky a&nbsp;ta vůně člověku v&nbsp;zimě jaro připomíná. Odpusťte, milostivá paní, já&nbsp;vždycky přijdu z&nbsp;cesty. Chtěla jsem ještě říci, že&nbsp;milostslečna snad proto veselá byla, že&nbsp;měla naději, a&nbsp;nyní, když ji&nbsp;zcela ztratila, že&nbsp;teprv dvojnásob lásku svoji poznává. Bývá tak, že&nbsp;nevíme, co&nbsp;máme, až&nbsp;když to&nbsp;ztratíme.“&nbsp;– „Děkuju ti&nbsp;za&nbsp;pravdu, stařenko,“ řekla kněžna; „jestli já&nbsp;při ní&nbsp;získám, nevím, jen když ona bude šťastna. Tobě bude mít co&nbsp;děkovat, bez tebe nebyla bych na&nbsp;pravou stopu přišla. Nebudu tě&nbsp;déle zdržovat. Zítra chystá se&nbsp;komtesa k&nbsp;malování, přijď sem i&nbsp;s&nbsp;vnoučaty.“ Těmi slovy propustila kněžna babičku, která odnášela v&nbsp;srdci vědomí, že&nbsp;dobrým slovem ku&nbsp;blahu člověka. Přicházejíc ke&nbsp;stavení potkala se&nbsp;babička s&nbsp;myslivcem, byl všecek polekán, krok chvatný. „Poslyšte, co&nbsp;se&nbsp;stalo!“ pravil babičce.&nbsp;– „Nelekejte mne a&nbsp;povězte rychle co?“&nbsp;– „Viktorku zasáhl boží posel!“ Babička spráskla ruce, nemohla chvíli ani promluvit, až&nbsp;se&nbsp;jí&nbsp;pak dvě slze jako bohaté hrachy z&nbsp;oka vyhrnuly. „Pánbůh ji&nbsp;měl rád, přejme jí&nbsp;věčný pokoj,“ pravila tiše. – „Měla lehkou smrt,“ řekl myslivec. Vtom děti, paní i&nbsp;pan Prošek vyšli ven, a&nbsp;slyšíce od&nbsp;myslivce smutnou novinu, zůstali všickni jako omráčeni. „Vždyť mi&nbsp;bylo před bouřkou o&nbsp;ni ouzko, když jsem ji&nbsp;viděl stát pod stromem. Volal jsem, kýval jsem, ale ona se&nbsp;jen smála. Naposled jsem ji&nbsp;tedy viděl. Dobře jí.“&nbsp;– „A&nbsp;kdo ji&nbsp;našel, kde?“ ptali se.&nbsp;– „Šel jsem,“ řekl myslivec, „když bouřka přestala, po&nbsp;lese dohlídnout, zdali škoda není; přišel jsem až&nbsp;na&nbsp;vrch k&nbsp;srostlým jedlím, víte, co&nbsp;stojí nad jeskyňkou Viktorčinou, vidím tam cosi ležet pod chvojem. Zavolám&nbsp;– ono nic, kouknu vzhůru, kde se&nbsp;ta&nbsp;chvůj vzala, obě jedle na&nbsp;vnitřní straně, jak by&nbsp;jim letorosty i&nbsp;s&nbsp;korou sloupl odhůry až&nbsp;dolů. Odhrnu rychle chvoj, pod ním leží Viktorka, zabita. Hýbám jí, byla už&nbsp;studená. Od&nbsp;ramena až&nbsp;k&nbsp;noze na&nbsp;levé straně šaty spáleny. Nejspíš že&nbsp;měla z&nbsp;bouře radost&nbsp;– ona vždy se&nbsp;smála, když blýskalo –, že&nbsp;vyběhla na&nbsp;vrch, od&nbsp;jedlí je&nbsp;pěkný rozhled, pod ně&nbsp;sedla a&nbsp;tam ji&nbsp;smrt zasáhla.“&nbsp;– „Jako naši hrušku,“ povídala si&nbsp;babička. „A&nbsp;kam jste ji&nbsp;dali?“&nbsp;– „Nechal jsem ji&nbsp;odnést do&nbsp;myslivny, je&nbsp;to&nbsp;nejblíže; já&nbsp;jí&nbsp;vystrojím pohřeb sám, ačkoliv přátelé tomu brání. Byl jsem na&nbsp;Žernově, oznámil jsem to. Nemyslil jsem, že&nbsp;ji&nbsp;tak brzy ztratíme. Bude se&nbsp;mi&nbsp;stýskat!“ řekl myslivec. Vtom zazněl k&nbsp;nim z&nbsp;Žernova hlas zvonku. Udělali kříž&nbsp;– začali se&nbsp;modlit. Byl to&nbsp;umíráček za&nbsp;Viktorku.</span></p>
          <p class="chunk" data-nb-ref-number="5" data-nb-words="72" data-nb-chars="418"><span class="idea" data-nb-ref-number="5" id="idea5" data-nb-words="72" data-nb-chars="418">„Půjdeme se&nbsp;na&nbsp;ni&nbsp;podívat,“ prosily děti rodiče a&nbsp;babičku.&nbsp;– „Až zítra přijďte, až&nbsp;bude ležet v&nbsp;rakvi ustrojená,“ řekl myslivec, pozdravil a&nbsp;smutně odešel. „No, už&nbsp;nebude k&nbsp;nám chodit Viktorka, už&nbsp;nebude více u&nbsp;splavu zpívat; už&nbsp;je&nbsp;v&nbsp;nebi!“ povídaly si&nbsp;děti odcházejíce k&nbsp;svému zaměstnání, aniž by&nbsp;se&nbsp;byly samým překvapením ptaly babičky na&nbsp;komtesu. „Ba jistěže v&nbsp;nebi, vždyť zkusila dost na&nbsp;zemi,“ myslila si&nbsp;babička.</span></p>
          <p class="chunk" data-nb-ref-number="6" data-nb-words="138" data-nb-chars="788"><span class="idea" data-nb-ref-number="6" id="idea6" data-nb-words="138" data-nb-chars="788">Zpráva o&nbsp;Viktorčině smrti roznesla se&nbsp;rychle jako po&nbsp;troubách v&nbsp;celém údolíčku; každý ji&nbsp;znal, každý ji&nbsp;litoval, a&nbsp;proto smrt přál. Zvláště smrt takovou, kteréž prý Bůh jen málo lidem dopřává. Mluvívalo-li se&nbsp;o&nbsp;ní dříve s&nbsp;útrpností, mluvilo se&nbsp;pak s&nbsp;úctou. Když babička druhý den s&nbsp;dětmi do&nbsp;zámku šla, aby se&nbsp;nechaly od&nbsp;komtesy vykreslit a&nbsp;malovat, začala paní kněžna také o&nbsp;Viktorce mluvit. Komtesa slyšíc, jak ji&nbsp;měli v&nbsp;myslivně i&nbsp;v&nbsp;Starém bělidle rádi, slíbila, že&nbsp;obkreslí onen obrázek, jejž babička viděla, kde Viktorka pod stromem stojí, pro pana myslivce i&nbsp;pro Proškovic. „Ona by&nbsp;každého ráda potěšila, než odjede, všecky by&nbsp;vás ráda s&nbsp;sebou odvedla,“ usmála se&nbsp;kněžna.&nbsp;– „A&nbsp;kde je&nbsp;lépe než mezi lidmi, kteří nás mají rádi; jaká lepší radost než radost činit jiným?“ řekla babička.</span></p>
          <p class="chunk" data-nb-ref-number="7" data-nb-words="294" data-nb-chars="1708"><span class="idea" data-nb-ref-number="7" id="idea7" data-nb-words="294" data-nb-chars="1708">Děti těšily se&nbsp;velice na&nbsp;svoje podobizny&nbsp;– o&nbsp;babiččině nevěděl nikdo –, těšily se&nbsp;i&nbsp;na dary, co&nbsp;jim komtesa slíbila, když budou pokojné, a&nbsp;seděly jako pěny. Babička s&nbsp;radostí dívala se, jak pod umělým štětcem děvčete rysy milených tváří vždy živěji a&nbsp;živěji vystupují, a&nbsp;sama napomínala vnoučata, kdykoli hověly svým návykům. „Poseď, Jene, nepřešlápni, aby tě&nbsp;milostslečna dobře trefila. Ty, Barunko, nekrč nos jako králík, k&nbsp;čemupak bys byla. Vilímku, nezdvihej ustavičně ramena jako husa křídla, když jí&nbsp;vypadne brk.“ Když se&nbsp;Adélka ale tak zapomněla, že&nbsp;ukazováček pravé ruky do&nbsp;úst strčila, to&nbsp;ji&nbsp;babička kárala řkouc: „Styděla se, taková panna, že&nbsp;by&nbsp;si&nbsp;mohla už&nbsp;chleba krájet; já&nbsp;jí&nbsp;musím jednou na&nbsp;něj pepře nasypat.“ Komtesa měla velkou radost při tom malování a&nbsp;mnohdy se&nbsp;dětem zasmála. Ona vůbec byla den ode dne růžovější; babička mínila, že&nbsp;jí&nbsp;připadá milostslečna ne&nbsp;jako růžička, ale jako jabloně květ zarůžovělý. Byla i&nbsp;veselejší, oko měla jasnější a&nbsp;krásně jí&nbsp;svítilo; na&nbsp;každého se&nbsp;mile usmívala, s&nbsp;každým mluvívala jen o&nbsp;tom, co&nbsp;věděla, že&nbsp;ho&nbsp;těší. Někdy zahleděla se&nbsp;na&nbsp;babičku, oko jí&nbsp;zvlhlo, a&nbsp;to odhodila štětec, vzala babiččinu hlavu do&nbsp;svých rukou, líbala jí&nbsp;svraskatělé čelo, hladila bílé vlasy. Jednou shýbla se&nbsp;po&nbsp;její ruce a&nbsp;políbila ji. Toho se&nbsp;babička nenadála, zůstala, jako by&nbsp;ji&nbsp;spařil. „Co děláte, milostslečno, to&nbsp;se&nbsp;pro mne nepatří!“&nbsp;– „Já vím, co&nbsp;dělám, stařenko, zač ti&nbsp;mám co&nbsp;děkovat, tys byla mým andělem!“ a&nbsp;komtesa klekla k&nbsp;nohoum staré babičky.&nbsp;– „Tedy vás Bůh žehnej a&nbsp;dej vám štěstí, jakého si&nbsp;přejete,“ řekla babička, položíc svoje ruce na&nbsp;čelo klečícího děvčete, čelo bílé, čisté jako list lilie.&nbsp;– „Budu se&nbsp;modlit za&nbsp;vás i&nbsp;za paní kněžnu. Je&nbsp;to&nbsp;dokonalá paní!“</span></p>
          <p class="chunk" data-nb-ref-number="8" data-nb-words="416" data-nb-chars="2536"><span class="idea" data-nb-ref-number="8" id="idea8" data-nb-words="416" data-nb-chars="2536">Pan myslivec stavil se&nbsp;druhý den po&nbsp;bouři na&nbsp;Starém bělidle, oznámil, že&nbsp;se&nbsp;mohou přijít s&nbsp;Viktorkou rozloučit. Paní Prošková nemohla vidět umrlce, zůstala doma; paní mlynářka se&nbsp;štítila, anebo jak pan mlynář nešetrně vyzradil, že&nbsp;se&nbsp;bojí, aby se&nbsp;jí&nbsp;v&nbsp;noci nezjevila. Kristla byla na&nbsp;panském, nešel nikdo s&nbsp;dětmi a&nbsp;s&nbsp;babičkou než Mančinka. Na&nbsp;cestě trhaly kvítí a&nbsp;z&nbsp;domácí zahrádky vzaly s&nbsp;sebou rezedky, chlapci vzali svěcené obrázky, co&nbsp;jim babička ze&nbsp;svatoňovské pouti přinesla, babička růženec, Mančinka nesla také obrázky. „Kdo by&nbsp;se&nbsp;toho byl nadál, že&nbsp;budeme strojit pohřeb, viďte?“ povídala paní myslivcová, vítajíc babičku na&nbsp;prahu.&nbsp;– „Jsme tu&nbsp;všickni na&nbsp;čas; ráno vstáváme, budeme-li večer lehat, nevíme,“ odpověděla babička. Sama přiběhla, strkala oči Adélce do&nbsp;klínu, chlapci myslivcovic a&nbsp;psi obskakovali je. „Kde ji&nbsp;máte ležet?“ ptala se&nbsp;babička vstoupnuvši do&nbsp;síně.&nbsp;– „V&nbsp;zahradním domku,“ odpověděla myslivcová, vzala Anušku za&nbsp;ruku a&nbsp;vedla hosty do&nbsp;zahradního domečku. Domeček, vlastně jen salónek, byl uvnitř chvojem vyložen, uprostřed na&nbsp;márách z&nbsp;neotesaných březových dřevcí stála jednoduchá rakev otevřená a&nbsp;v&nbsp;ní ležela Viktorka. Paní myslivcová dala jí&nbsp;bílý rubáš. Čelo ovinula jí&nbsp;věncem ze&nbsp;slziček, pod hlavu ustlala zeleného mechu. Ramena složila jí&nbsp;pod prsa jedno přes druhé, jak je&nbsp;zaživa ráda nosila. Rakev i&nbsp;víko byly otočeny chvojem, u&nbsp;hlavy hořela lampička, u&nbsp;nohou byla v&nbsp;kalíšku svěcená voda a&nbsp;v&nbsp;ní kropáček ze&nbsp;žitných klasů. Paní myslivcová všecko sama ustrojila, přichystala, kolikrát za&nbsp;den v&nbsp;domečku byla, jí&nbsp;to&nbsp;už&nbsp;zevšednělo, ale babička, přistoupíc k&nbsp;rakvi udělala kříž nad umrlou, klekla vedle na&nbsp;zem a&nbsp;modlila se. Děti dělaly co&nbsp;ona. „Tak mi&nbsp;povězte, jestli se&nbsp;vám to&nbsp;líbí a&nbsp;jestli jsme to&nbsp;všecko dobře udělali?“ ptala se&nbsp;paní myslivcová starostlivě, když babička od&nbsp;modlení povstala. „Více kvítí ani obrázků nedali jsme, protože jsem myslila, že&nbsp;vy&nbsp;jí&nbsp;budete chtít dát také nějaký dárek s&nbsp;sebou do&nbsp;hrobu.“&nbsp;– „Dobře jste to&nbsp;udělala, paní kmotra, dobře,“ pochválila babička hospodyni. Paní myslivcová vzala od&nbsp;dětí kvítí a&nbsp;obrázky, kladouc to&nbsp;okolo těla zesnulé. Babička zatočila růženec okolo ztuhlých rukou zemřelé, dívala se&nbsp;jí&nbsp;dlouho do&nbsp;tváře. To&nbsp;nebyla již tvář divoká! Černé žhavé oči byly zavřeny, svit jejich uhasl. Černý zcuchaný vlas ležel sčesán a&nbsp;kolem čela co&nbsp;mramor chladného vinul se&nbsp;červený věneček jako páska lásky. Na&nbsp;tváři nebylo vidět divoké cukání, co&nbsp;ji&nbsp;v&nbsp;hněvu ošklivou činilo; ale na&nbsp;rtech ležela poslední její myšlenka, jako by&nbsp;zaleknuta na&nbsp;nich byla umřela&nbsp;– trpký úsměšek.</span></p>
          <p class="chunk" data-nb-ref-number="9" data-nb-words="225" data-nb-chars="1327"><span class="idea" data-nb-ref-number="9" id="idea9" data-nb-words="225" data-nb-chars="1327">„Co tě&nbsp;asi bolelo, ty&nbsp;ubohé srdce? Co&nbsp;ti&nbsp;udělali?“ povídala si&nbsp;babička tichým hlasem „No, už&nbsp;ti&nbsp;nikdo nenahradí, cos utrpěla; kdo je&nbsp;vinen, Bůh ho&nbsp;bude soudit, tys ve&nbsp;světle a&nbsp;v&nbsp;pokoji.“&nbsp;– „Kovářka chtěla, abychom jí&nbsp;dali pod hlavu tříšky, muž jí&nbsp;ale dal mech; bojím se&nbsp;jen, aby nás lidé nepomluvili, a&nbsp;její příbuzní dokonce, že&nbsp;jsme si&nbsp;ji&nbsp;vzali na&nbsp;starost a&nbsp;jen tak ledabylo odbyli,“ starala se&nbsp;paní myslivcová.&nbsp;– „Nic nepomůže malované lože. Milá paní kmotra, nemějte žádnou starost a&nbsp;nechte lidi mluvit. Po&nbsp;smrti zaobalili by&nbsp;do&nbsp;zlatohlavu, a&nbsp;zaživa se&nbsp;nezeptají: člověče, co&nbsp;je&nbsp;ti? Nechte jí&nbsp;jen tu&nbsp;zelenou podhlavničku, vždyť patnácte let na&nbsp;jiné nelíhala,“ doslovíc vzala babička kropáček, pokropila ji&nbsp;od&nbsp;hlavy do&nbsp;paty třikrát svěcenou vodou, udělala kříž, kázala dětem totéž učinit a&nbsp;tiše opustili zahradní domek. Za&nbsp;Rýznburkem v&nbsp;romantickém údolí u&nbsp;boušínského kostelíčku, jejž někdy Turynský pán za&nbsp;uzdravení své němé dcery vystavět dal, je&nbsp;hřbitov; tam pochovali Viktorku. Na&nbsp;hrob zasadil jí&nbsp;pan myslivec jedli. „Ta je&nbsp;v&nbsp;zimě v&nbsp;létě zelená, a&nbsp;ona je&nbsp;měla ráda,“ řekl babičce, když o&nbsp;ní mluvili spolu. Nezapomnělo se&nbsp;na&nbsp;Viktorku, ač&nbsp;nezněla víc její ukolíbavka u&nbsp;splavu, ač&nbsp;byla jeskyňka prázdná, jedle poražené; Viktorčino nešťastné jméno znělo v&nbsp;okolí dlouhá léta v&nbsp;smutné písni, kterou složila o&nbsp;ní Bára žernovská.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./babicka_026.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>