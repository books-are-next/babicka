<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="I">
    <meta name="apple-mobile-web-app-capable" content="yes">
    <title>I</title>
    <link rel="stylesheet" href="./style/style.min.css" media="screen" integrity="sha256-suCzP2DeAjpjfeO4Ne4lRICbrGRKid9aAmWDin20Cww=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Božena Němcová: Babička">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Babička">
    <meta property="og:title" content="Babička">
    <meta property="og:type" content="book">
    <meta property="og:book:author" content="Božena Němcová">
    <meta property="twitter:title" content="Božena Němcová: Babička">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./babicka_008.html">
    <link rel="next" href="./babicka_010.html">
    <meta name="nb-order" content="5">
    <link rel="self" href="babicka_009.html">
    <meta name="nb-identifier" content="nemcova-babicka-e94ffd8">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2679" data-nb-chars="15789">
    <nav role="doc-toc">
      <ul class="plain section">
        <li><a href="babicka_005.html">Citáty</a></li>
        <li><a href="babicka_006.html">Věnování</a></li>
        <li><a href="babicka_007.html">Vysoce urozená paní...</a></li>
        <li><a href="babicka_008.html">Dávno, dávno...</a></li>
        <li><a href="babicka_009.html">I</a></li>
        <li><a href="babicka_010.html">II</a></li>
        <li><a href="babicka_011.html">III</a></li>
        <li><a href="babicka_012.html">IV</a></li>
        <li><a href="babicka_013.html">V</a></li>
        <li><a href="babicka_014.html">VI</a></li>
        <li><a href="babicka_015.html">VII</a></li>
        <li><a href="babicka_016.html">VIII</a></li>
        <li><a href="babicka_017.html">IX</a></li>
        <li><a href="babicka_018.html">X</a></li>
        <li><a href="babicka_019.html">XI</a></li>
        <li><a href="babicka_020.html">XII</a></li>
        <li><a href="babicka_021.html">XIII</a></li>
        <li><a href="babicka_022.html">XIV</a></li>
        <li><a href="babicka_023.html">XV</a></li>
        <li><a href="babicka_024.html">XVI</a></li>
        <li><a href="babicka_025.html">XVII</a></li>
        <li><a href="babicka_026.html">XVIII</a></li>
        <li><a href="babicka_027.html">Není účel tohoto spisku... </a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./babicka_008.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="1"><span class="idea" data-nb-ref-number="1" id="idea1" data-nb-words="1" data-nb-chars="1">I</span></h1>
        <section>
          <p class="chunk" data-nb-ref-number="2" data-nb-words="62" data-nb-chars="362"><span class="idea" data-nb-ref-number="2" id="idea2" data-nb-words="62" data-nb-chars="362">Babička měla syna a&nbsp;dvě dcery. Nejstarší žila mnoho let ve&nbsp;Vídni u&nbsp;přátel, od&nbsp;nichž se&nbsp;vdala. Druhá dcera šla pak na&nbsp;její místo. Syn řemeslník též byl již samostatným a&nbsp;přiženil se&nbsp;do&nbsp;městského domku. Babička bydlela v&nbsp;pohorské vesničce na&nbsp;slezských hranicích, žila spokojeně v&nbsp;malé chaloupce se&nbsp;starou Bětkou, která byla její vrstevnice a&nbsp;již u&nbsp;rodičů sloužila.</span></p>
          <p class="chunk" data-nb-ref-number="3" data-nb-words="28" data-nb-chars="176"><span class="idea" data-nb-ref-number="3" id="idea3" data-nb-words="28" data-nb-chars="176">Nežila osamotnělá ve&nbsp;své chaloupce; všickni obyvatelé vesničtí byli bratřími jí&nbsp;a&nbsp;sestrami, ona jim byla matkou, rádkyní, bez ní&nbsp;se&nbsp;neskončil ani křest, ani svatba, ani pohřeb.</span></p>
          <p class="chunk" data-nb-ref-number="4" data-nb-words="207" data-nb-chars="1201"><span class="idea" data-nb-ref-number="4" id="idea4" data-nb-words="207" data-nb-chars="1201">Tu&nbsp;najednou přišel babičce list z&nbsp;Vídně od&nbsp;nejstarší dcery, v&nbsp;němž jí&nbsp;vědomost dávala, že&nbsp;manžel její službu přijal u&nbsp;jedné kněžny, která má&nbsp;velké panství v&nbsp;Čechách, a&nbsp;sice jen několik mil vzdálenosti od&nbsp;pohorské vesničky, kde babička bydlí. Tam že&nbsp;se&nbsp;nyní s&nbsp;rodinou odstěhuje, manžel pak vždy jen přes léto že&nbsp;tam bude, když i&nbsp;paní kněžna se&nbsp;tam zdržuje. Ke&nbsp;konci listu stála vroucí prosba, aby babička k&nbsp;nim se&nbsp;odebrala navždy a&nbsp;živobytí svoje u&nbsp;dcery a&nbsp;vnoučat strávila, kteří se&nbsp;již na&nbsp;ni&nbsp;těší. Babička se&nbsp;rozplakala; nevěděla, co&nbsp;má&nbsp;dělat! Srdce ji&nbsp;táhlo k&nbsp;dceři a&nbsp;k&nbsp;vnoučátkům, jichž neznala ještě, dávný zvyk poutal ji&nbsp;k&nbsp;malé chaloupce a&nbsp;k&nbsp;dobrým přátelům! Ale krev není voda, touha přemohla dávný zvyk, babička se&nbsp;rozmyslila, že&nbsp;pojede. Chaloupku se&nbsp;vším, co&nbsp;v&nbsp;ní, odevzdala staré Bětce s&nbsp;doložením: „Nevím, jak se&nbsp;mi&nbsp;tam líbit bude a&nbsp;jestli přece zde neumru mezi vámi.“ Když jednoho dne vozík u&nbsp;chaloupky se&nbsp;zastavil, naložil naň kočí Václav babiččinu malovanou truhlu, kolovrat, bez něhož být nemohla, košík, v&nbsp;němž byla čtyry chocholatá kuřátka, pytlík s&nbsp;dvěma čtverobarevnými koťaty a&nbsp;pak babičku, která pro pláč ani neviděla před sebe. Požehnáním přátel provázena odejela k&nbsp;novému domovu.</span></p>
          <p class="chunk" data-nb-ref-number="5" data-nb-words="60" data-nb-chars="387"><span class="idea" data-nb-ref-number="5" id="idea5" data-nb-words="60" data-nb-chars="387">Jakého to&nbsp;očekávání, jakého radování na&nbsp;Starém bělidle! Tak totiž nazýval lid osamělé stavení v&nbsp;rozkošném údolíčku, jež paní Proškové, babiččině to&nbsp;dceři, za&nbsp;byt vykázáno bylo. Děti vybíhaly každou chvilku na&nbsp;cestu dívat se, nejede-li už&nbsp;Václav, a&nbsp;každému, kdo šel kolem, vypravovaly. „Dnes přijede naše babička!“ Samy pak mezi sebou si&nbsp;ustavičně povídaly. „Jakápak asi ta&nbsp;babička bude?“</span></p>
          <p class="chunk" data-nb-ref-number="6" data-nb-words="54" data-nb-chars="321"><span class="idea" data-nb-ref-number="6" id="idea6" data-nb-words="54" data-nb-chars="321">Ony znaly více babiček, podoby jejich se&nbsp;jim v&nbsp;hlavě pletly, nevěděly však, ke&nbsp;které tu&nbsp;svou babičku připodobnit. Tu&nbsp;konečně přijíždí k&nbsp;stavení vozík! „Babička už&nbsp;jede!“ rozlehlo se&nbsp;po&nbsp;domě; pan Prošek, paní, Bětka nesouc na&nbsp;rukou kojence, děti i&nbsp;dva velicí psové, Sultán a&nbsp;Tyrl, všecko vyběhlo přede dveře vítat babičku.</span></p>
          <p class="chunk" data-nb-ref-number="7" data-nb-words="146" data-nb-chars="858"><span class="idea" data-nb-ref-number="7" id="idea7" data-nb-words="146" data-nb-chars="858">Z&nbsp;vozu slézá žena v&nbsp;bílé plachetce, v&nbsp;selském obleku. Děti zůstaly stát, všecky tři vedle sebe, ani z&nbsp;babičky oka nespustily! Tatínek jí&nbsp;tiskl ruku, maminka ji&nbsp;plačíc objímala, ona pak je&nbsp;plačíc též líbala na&nbsp;obě líce. Bětka přistrčila jí&nbsp;malého kojence, boubelatou Adélku, a&nbsp;babička se&nbsp;na&nbsp;ni&nbsp;smála, jmenovala ji&nbsp;malé robátko a&nbsp;udělala jí&nbsp;křížek. Pak ale ohlídla se&nbsp;po&nbsp;ostatních dětech, volajíc na&nbsp;ně&nbsp;tónem nejupřímnějším: „Moje zlaté děti, moje holátka, co&nbsp;jsem se&nbsp;na&nbsp;vás těšila!“ Ale děti sklopily oči a&nbsp;zůstaly stát, jako by&nbsp;je&nbsp;přimrazil, a&nbsp;teprv na&nbsp;matčin rozkaz podaly svoje růžová líčka babičce k&nbsp;políbení. Nemohly se&nbsp;ani vzpamatovat! Jakpak, to&nbsp;byla babička zcela jinaká než všechny ty, co&nbsp;kdy viděly, takovou babičku ony ještě jaktěživi neviděly! Div na&nbsp;ní&nbsp;oči nenechaly! Kamkoli se&nbsp;postavila, obcházely ji&nbsp;kolem dokola a&nbsp;prohlížely od&nbsp;hlavy do&nbsp;paty.</span></p>
          <p class="chunk" data-nb-ref-number="8" data-nb-words="362" data-nb-chars="2171"><span class="idea" data-nb-ref-number="8" id="idea8" data-nb-words="362" data-nb-chars="2171">Obdivujou tmavý kožíšek s&nbsp;dlouhými varhánkami vzadu, řásnou zelenou mezulánku, lemovanou širokou pentlí; líbí se&nbsp;jim červený květovaný šátek, jejž babička na&nbsp;placku vázaný má&nbsp;pod bílou plachetkou; posedají na&nbsp;zem, aby dobře prohlídnout mohly červený cvikel na&nbsp;bílých punčochách a&nbsp;černé pantoflíčky. Vilímek poškubuje barevné klůcky na&nbsp;rohožové mošince, kterou babička drží na&nbsp;ruce, a&nbsp;Jan, starší z&nbsp;dvou chlapců, zpolehounka zdvihá babičce bílý, červeně pasovaný fěrtoch, neboť nahmatal pod ním cosi tvrdého. Byl tam veliký kapsář. Jan by&nbsp;byl také rád věděl, co&nbsp;v&nbsp;něm je, ale nejstarší z&nbsp;dětí, Barunka, odstrčila ho&nbsp;šeptajíc mu: „Počkej, já&nbsp;to&nbsp;povím, že&nbsp;chceš sahat babičce do&nbsp;kapsáře!“ To&nbsp;šeptnutí bylo ale trochu hlasité&nbsp;– bylo je&nbsp;slyšet za&nbsp;devátou stěnou. Babička si&nbsp;toho všimla, nechala řeči s&nbsp;dcerou, sáhla do&nbsp;kapsáře řkouc: „No podívejte se, co&nbsp;tu&nbsp;všecko mám!“ A&nbsp;na klín vykládala růženec, kudlu, několik chlebových kůrek, kousek tkanice, dva marcipánové koníčky a&nbsp;dvě panenky. Poslední věci byly pro děti; když jim to&nbsp;babička podala, doložila: „Ještě něco vám babička přivezla!“ a&nbsp;hned vyndávala z&nbsp;mošinky jablka a&nbsp;kraslice, z&nbsp;pytlíku osvobodila koťata, z&nbsp;košíku kuřátka. To&nbsp;bylo radosti, to&nbsp;bylo skákání! Babička byla nejhodnější babička! „To jsou koťata májové, čtyr barev, ty&nbsp;chytají výborně myši; dobré jsou v&nbsp;domě. Kuřátka jsou ochočeny, a&nbsp;když si&nbsp;je&nbsp;Barunka naučí, budou za&nbsp;ní&nbsp;běhat jako psíčkové!“ povídala babička a&nbsp;děti se&nbsp;hned ptaly na&nbsp;to&nbsp;i&nbsp;ono, nic se&nbsp;neupejpaly, hned byly s&nbsp;babičkou dobří kamarádi. Matka je&nbsp;okřikovala, aby daly babičce pokoj a&nbsp;nechaly jí&nbsp;oddechu, ale babička zase řekla: „Přej nám tu&nbsp;radost, Terezko, vždyť jsme rády, že&nbsp;se&nbsp;máme,“ a&nbsp;děti poslechly babičku. Jeden sedí jí&nbsp;na&nbsp;klíně, druhý stojí za&nbsp;ní&nbsp;na&nbsp;lavici a&nbsp;Barunka stojí před ní&nbsp;a&nbsp;dívá se&nbsp;jí&nbsp;do&nbsp;tváře. Jednomu je&nbsp;divno, že&nbsp;má&nbsp;babička bílé vlasy jako sníh, druhému, že&nbsp;má&nbsp;babička scvrklé ruce, třetí povídá: „Ale babičko, vy&nbsp;máte jen čtyry zuby!“ Babička se&nbsp;usmívá, hladí tmavohnědý vlas Baruščin řkouc: „Kdyť jsem stará; až&nbsp;vy&nbsp;budete staří, budete taky jinaké!“ a&nbsp;děti to&nbsp;nemohou pochopit, že&nbsp;by&nbsp;ty&nbsp;jejich bělounké, hladké ruce mohly kdy tak svraštělé být jako ruce staré babičky.</span></p>
          <p class="chunk" data-nb-ref-number="9" data-nb-words="133" data-nb-chars="740"><span class="idea" data-nb-ref-number="9" id="idea9" data-nb-words="133" data-nb-chars="740">Babička si&nbsp;hned první hodinu srdce svých vnoučátek zcela osvojila, však se&nbsp;jim ale hned také všecka vzdala. Pan Prošek, babiččin zeť, jehož ona také nebyla dříve osobně znala, dobyl si&nbsp;srdce její na&nbsp;první setkání milou svojí srdečností a&nbsp;pěknou tváří, v&nbsp;níž se&nbsp;jevila dobrota a&nbsp;upřímnost. Jedna věc jen jí&nbsp;při něm vadila, a&nbsp;sice to, že&nbsp;neuměl česky. A&nbsp;ona prý to, co&nbsp;někdy německy rozuměla, už&nbsp;dávno zapomněla. A&nbsp;přece by&nbsp;byla tak ráda s&nbsp;Janem si&nbsp;pohovořila!&nbsp;– Jan ji&nbsp;ale potěšil tím, že&nbsp;české řeči rozumí; babička slyšela hned, že&nbsp;se&nbsp;vede rozmluva v&nbsp;domácnosti dvojitá. Děti a&nbsp;služky mluvily na&nbsp;pana Proška česky a&nbsp;on jim odpovídal německy, čemuž ony již rozuměly. Babička doufala, že&nbsp;se&nbsp;časem také srozumí, a&nbsp;zatím si&nbsp;pomáhala, jak mohla.</span></p>
          <p class="chunk" data-nb-ref-number="10" data-nb-words="90" data-nb-chars="529"><span class="idea" data-nb-ref-number="10" id="idea10" data-nb-words="90" data-nb-chars="529">Dceru svoji by&nbsp;byla babička již skoro ani nepoznala; viděla ji&nbsp;vždycky před sebou co&nbsp;veselé selské děvče, a&nbsp;tu shledala se&nbsp;s&nbsp;paní málomluvnou, více vážné povahy, v&nbsp;panských šatech, panského mravu! To&nbsp;nebyla její Terezka! — Babička viděla také hned, že&nbsp;ta&nbsp;domácnost dceřina jest zcela jinaká než ta, na&nbsp;kterou ona posud byla navyklá. První dni byla radostí a&nbsp;překvapením jako omámena, ale poznenáhla začlo jí&nbsp;být nevolno, nepohodlno v&nbsp;novém domovu, a&nbsp;kdyby těch vnoučátek nebylo, ona by&nbsp;záhy zase do&nbsp;své chaloupky se&nbsp;byla vrátila.</span></p>
          <p class="chunk" data-nb-ref-number="11" data-nb-words="61" data-nb-chars="353"><span class="idea" data-nb-ref-number="11" id="idea11" data-nb-words="61" data-nb-chars="353">Paní Terezka měla sice některé svoje panské libůstky, ale pro ty&nbsp;se&nbsp;nemusel nikdo na&nbsp;ni&nbsp;horšit, neboť byla paní velmi dobrá a&nbsp;rozšafná. Matku svoji milovala paní Prošková velmi a&nbsp;nerada byla by&nbsp;ji&nbsp;od&nbsp;sebe pustila, již proto, že&nbsp;musela zastávat službu kastelánky v&nbsp;zámku, a&nbsp;tudy nikoho neměla, komu by&nbsp;zcela odevzdat mohla hospodářství i&nbsp;děti jako matce.</span></p>
          <p class="chunk" data-nb-ref-number="12" data-nb-words="109" data-nb-chars="619"><span class="idea" data-nb-ref-number="12" id="idea12" data-nb-words="109" data-nb-chars="619">Nebylo jí&nbsp;tedy milé, když zpozorovala, že&nbsp;se&nbsp;babičce jaksi stýská, a&nbsp;ona to&nbsp;hned zpozorovala a&nbsp;uhodla též, co&nbsp;babičce chybí! Jednoho dne pravila paní Terezka: „Já vím, mamičko, že&nbsp;jste zvyklá práci, že&nbsp;by&nbsp;se&nbsp;vám stýskalo, kdybyste měla celý den jen s&nbsp;dětmi chodit. Chcete-li příst, mám na&nbsp;hůře trochu lenu; budem ho&nbsp;mít hodně, jestli se&nbsp;nám na&nbsp;poli zvede. Nejmilejší by&nbsp;mi&nbsp;ale bylo, kdybyste si&nbsp;neobtěžovala přihlídnout trochu k&nbsp;hospodářství. Tou dohlídkou v&nbsp;zámku a&nbsp;tím šitím a&nbsp;vařením strávím všecek čas, to&nbsp;ostatní musím přenechat cizím lidem. Prosím vás tedy, buďte mi&nbsp;k&nbsp;ruce a&nbsp;poroučejte se&nbsp;vším, jak se&nbsp;vám líbí.“</span></p>
          <p class="chunk" data-nb-ref-number="13" data-nb-words="51" data-nb-chars="275"><span class="idea" data-nb-ref-number="13" id="idea13" data-nb-words="51" data-nb-chars="275">„To já&nbsp;ti&nbsp;s&nbsp;radostí udělám, jen když ti&nbsp;přijdu vhod; víš, že&nbsp;já&nbsp;jsem takové práci zvyklá,“ odpověděla babička všecka potěšena. Ještě ten samý den vylezla na&nbsp;hůru podívat se, jak to&nbsp;s&nbsp;tím lenem dopadá, a&nbsp;druhý den viděly děti poprvé ve&nbsp;svém živobytí, jak se&nbsp;přede na&nbsp;vřetánko.</span></p>
          <p class="chunk" data-nb-ref-number="14" data-nb-words="96" data-nb-chars="543"><span class="idea" data-nb-ref-number="14" id="idea14" data-nb-words="96" data-nb-chars="543">První, co&nbsp;si&nbsp;babička v&nbsp;hospodářství zcela na&nbsp;starost vzala, bylo pečení chleba. Nemohla snést, že&nbsp;služka s&nbsp;božím darem tak beze vší úcty zachází, ani do&nbsp;díže, ani z&nbsp;díže, do&nbsp;pece ani z&nbsp;pece že&nbsp;jej nepřežehnává, jako by&nbsp;cihly v&nbsp;ruce měla. Babička, než kvas zadělávala, kopistem díž požehnala a&nbsp;to žehnání opakovalo se, kdykoli těsto do&nbsp;ruky se&nbsp;vzalo, až&nbsp;byl chléb na&nbsp;stole. Nesměl jí&nbsp;také žádný otevřhuba přijít do&nbsp;rány, aby jí&nbsp;„boží dar neuhranul“, i&nbsp;Vilímek, když vešel do&nbsp;kuchyně při pečení chleba, nezapomněl, že&nbsp;má&nbsp;říci: „Pánbůh požehnej!“</span></p>
          <p class="chunk" data-nb-ref-number="15" data-nb-words="147" data-nb-chars="866"><span class="idea" data-nb-ref-number="15" id="idea15" data-nb-words="147" data-nb-chars="866">Když babička pekla chléb, měly vnoučata posvícení. Pokaždé dostaly poplamenici a&nbsp;po malém bochánku, švestkami neb jablky plněném, což se&nbsp;jim dříve nestávalo. Musely ale zvykat dávat pozor na&nbsp;drobty. „Drobty patří ohníčku,“ říkala babička, když smítala ze&nbsp;stolu drobečky a&nbsp;do ohně je&nbsp;házela. Když ale některé z&nbsp;dětí udrobilo chleba na&nbsp;zem a&nbsp;babička to&nbsp;zhlédla, hned mu&nbsp;kázala drobečky sebrat a&nbsp;říkala: „Po drobečkách se&nbsp;šlapat nesmí, to&nbsp;prý duše v&nbsp;očistci pláčou.“ Také se&nbsp;mrzela vidouc, že&nbsp;se&nbsp;chléb při krájení nerovná: „Kdo se&nbsp;nesrovnává s&nbsp;chlebem, nesrovnává se&nbsp;s&nbsp;lidmi,“ říkala. Jednou prosil Jeník, aby mu&nbsp;babička zakrojila po&nbsp;straně do&nbsp;kůrky, že&nbsp;on&nbsp;to&nbsp;rád jí; babička to&nbsp;ale neudělala řkouc: „Neslyšel jsi, když se&nbsp;zakrojuje do&nbsp;chleba, že&nbsp;se&nbsp;ukrajujou Pánubohu paty? Nechť je&nbsp;jak je, ty&nbsp;se&nbsp;neuč vymýšlet v&nbsp;jídle,“ a&nbsp;pan Jeníček musel si&nbsp;nechat laskominky zajít.</span></p>
          <p class="chunk" data-nb-ref-number="16" data-nb-words="95" data-nb-chars="555"><span class="idea" data-nb-ref-number="16" id="idea16" data-nb-words="95" data-nb-chars="555">Kde jaký kousek chleba ležet zůstal, i&nbsp;kůrky, co&nbsp;děti nedojedly, strčila babička do&nbsp;kapsáře; trefilo-li se&nbsp;jít okolo vody, hodila rybám, rozdrobila mravencům, když šla s&nbsp;dětmi, nebo ptákům v&nbsp;lese, zkrátka ona nezmařila jediného sousta a&nbsp;vždy napomínala: „Važte si&nbsp;božího daru, bez něho je&nbsp;zle, a&nbsp;kdo si&nbsp;ho&nbsp;neváží, toho Bůh těžce tresce.“ Jestli dítě chléb z&nbsp;ruky upustilo, muselo jej pak políbit, jako za&nbsp;odprošení; tak i&nbsp;kdyby kde zrnko hrachu bylo leželo, zvedla je&nbsp;babička a&nbsp;vyznamenaný na&nbsp;něm kalíšek s&nbsp;úctou políbila. Tomu všemu babička i&nbsp;děti učila.</span></p>
          <p class="chunk" data-nb-ref-number="17" data-nb-words="60" data-nb-chars="343"><span class="idea" data-nb-ref-number="17" id="idea17" data-nb-words="60" data-nb-chars="343">Jestli leželo na&nbsp;cestě husí peříčko, babička hned na&nbsp;ně&nbsp;ukázala řkouc: „Shýbni se, Barunko!“ Barunka byla mnohdy líná a&nbsp;říkala: „Ale babičko, copak je&nbsp;o&nbsp;jedno pírko?“ Z&nbsp;toho ji&nbsp;babička ale hned kárala: „Musíš si&nbsp;myslit, holka, sejde se&nbsp;jedno k&nbsp;druhému, bude jich více; a&nbsp;to si&nbsp;pamatuj přísloví: Dobrá hospodyňka má&nbsp;pro pírko přes plot skočit.“</span></p>
          <p class="chunk" data-nb-ref-number="18" data-nb-words="101" data-nb-chars="569"><span class="idea" data-nb-ref-number="18" id="idea18" data-nb-words="101" data-nb-chars="569">Paní Prošková měla v&nbsp;pokojích moderní nábytek, babičce se&nbsp;ale nehrubě líbil. Zdálo jí, že&nbsp;se&nbsp;na&nbsp;těch vycpaných seslích s&nbsp;těmi vyřezávanými lenochy nedobře sedí, že&nbsp;musí mít člověk strach, aby se&nbsp;nezvrátil, a&nbsp;když se&nbsp;podepře, aby se&nbsp;to&nbsp;nerozlámalo. Na&nbsp;pohovku sedla všeho všudy jednou; když poprvé sedla a&nbsp;pera pod ní&nbsp;povolily, tak se&nbsp;chudák lekla, že&nbsp;div nevykřikla. Děti se&nbsp;jí&nbsp;smály, sedly na&nbsp;pohovku a&nbsp;houpajíce se&nbsp;volaly babičku, aby jen šla, že&nbsp;se&nbsp;to&nbsp;nezboří; ale babička nešla: „Jděte mi&nbsp;k&nbsp;šípku,“ povídala, „kdopak by&nbsp;do&nbsp;takové houpačky sedal, to&nbsp;je&nbsp;tak pro vás.“</span></p>
          <p class="chunk" data-nb-ref-number="19" data-nb-words="122" data-nb-chars="704"><span class="idea" data-nb-ref-number="19" id="idea19" data-nb-words="122" data-nb-chars="704">Na&nbsp;lesklé stolky a&nbsp;skříně bála se&nbsp;co&nbsp;postavit, aby se&nbsp;lesk nepokazil, a&nbsp;ta skříň se&nbsp;skleněnými stěnami, za&nbsp;nimiž bylo všelijakých heblat narovnáno, stála v&nbsp;pokoji jen pro hřích, jak babička říkala. Děti si&nbsp;velmi rády okolo ní&nbsp;skákaly a&nbsp;obyčejně něco vyvedly, začež se&nbsp;jim dostalo od&nbsp;matky notného hřešení. Ráda ale sedla, když chovala malou Adlinku, ke&nbsp;klavíru, neboť dítě, když rozplakané bylo, umlklo, když mu&nbsp;babička začala zpolehounka na&nbsp;klapky břinkat. A&nbsp;Barunka někdy učila babičku jedním prstem hrát. „To jsou koně, to&nbsp;jsou koně“ a&nbsp;babička kývala hlavou a&nbsp;notovala si&nbsp;a&nbsp;vždy říkala: „Co si&nbsp;ti&nbsp;lidé všecko nevymyslejí! Člověk by&nbsp;myslil nic jinak, než že&nbsp;je&nbsp;v&nbsp;tom ptáče zavřené; jako hlásky to&nbsp;zní.“</span></p>
          <p class="chunk" data-nb-ref-number="20" data-nb-words="28" data-nb-chars="165"><span class="idea" data-nb-ref-number="20" id="idea20" data-nb-words="28" data-nb-chars="165">Když babička nemusela, to&nbsp;do&nbsp;pokoje nešla. Když neměla ani venku, ani v&nbsp;domácnosti co&nbsp;šukat, seděla nejraději ve&nbsp;své sedničce, která byla hned u&nbsp;kuchyně a&nbsp;čeledníku.</span></p>
          <p class="chunk" data-nb-ref-number="21" data-nb-words="247" data-nb-chars="1538"><span class="idea" data-nb-ref-number="21" id="idea21" data-nb-words="247" data-nb-chars="1538">Sednička ta&nbsp;byla zřízena dle babiččiny chuti. U&nbsp;velikých kamen byla lavice, podél babiččino lože; hned u&nbsp;kamen za&nbsp;ložem malovaná truhla a&nbsp;při druhé zdi lože Barunčino, která spávala s&nbsp;babičkou. Uprostřed stál lipový stůl s&nbsp;trnožemi a&nbsp;nad ním visela od&nbsp;stropu dolů holubička, na&nbsp;podobenství svatého Ducha. V&nbsp;koutku u&nbsp;okna stál kolovrátek, přeslice s&nbsp;naditým kuželem, v&nbsp;kuželi zastrčené vřetánko; na&nbsp;hřebu bylo motovidlo. Na&nbsp;zdi viselo několik obrázků svatých, nad babiččiným ložem krucifix, okrášlen kvítím. Mezi oknem zelenal se&nbsp;v&nbsp;okrouhlíku muškát a&nbsp;bazalka a&nbsp;v&nbsp;plátěných pytlíčkách viselo tam rozličné koření, lipový květ, bezový květ, rmen a&nbsp;podobné, babiččina to&nbsp;apatyka. Za&nbsp;dveřmi visela cínová kropenička. V&nbsp;šuplíku ve&nbsp;stolku bylo babiččino šití, svazek nábožných písní, křížová cesta, svazek šňůr do&nbsp;zásoby na&nbsp;kolovrat, tříkrálová křída a&nbsp;hromničná svíčka, kterou babička vždy při ruce měla a&nbsp;v&nbsp;čas bouřky rozsvítila. Na&nbsp;kamnech stál troudník s&nbsp;křesáním. V&nbsp;pokoji sice užívali k&nbsp;rozžehnutí lahvičky fosforem naplněné, ale babička nechtěla s&nbsp;tím šlakovitým nástrojem nic mít. Jen jednou to&nbsp;zkusila, a&nbsp;kdoví jak se&nbsp;stalo, propálila si&nbsp;fěrtoch, který měla již pětadvacet let, a&nbsp;ještě prý se&nbsp;div nezadusila. Od&nbsp;té&nbsp;doby nevzala lahvičky do&nbsp;rukou. Hned si&nbsp;zaopatřila troudník, děti přinesly hadrů na&nbsp;troud, dělaly sirky, omáčely špičky v&nbsp;síře, a&nbsp;babička, když měla svoje obvyklé křesací nádobí na&nbsp;kamnech, s&nbsp;uspokojenou myslí lehala. Dětem to&nbsp;bylo také milejší a&nbsp;každý den se&nbsp;ptaly babičky, jestli nepotřebuje sirky, že&nbsp;jí&nbsp;jich nadělají.</span></p>
          <p class="chunk" data-nb-ref-number="22" data-nb-words="193" data-nb-chars="1144"><span class="idea" data-nb-ref-number="22" id="idea22" data-nb-words="193" data-nb-chars="1144">Co&nbsp;se&nbsp;dětem v&nbsp;babiččině sedničce nejlépe líbilo, byla malovaná její truhla. Rády si&nbsp;prohlížely na&nbsp;červené půdě namalované modré a&nbsp;zelené růže s&nbsp;hnědými listy, modré lilie a&nbsp;červenožluté ptáčky mezi tím; ale větší radost měly, když babička truhlu otevřela. Bylo se&nbsp;však nač dívat! Spodní strana víka celičká byla polepena obrázky a&nbsp;modlitbičkami, samé to&nbsp;dárky z&nbsp;poutí. Pak tam byl přítruhlíček a&nbsp;v&nbsp;něm jakých to&nbsp;věcí! Rodinné spisy, listy od&nbsp;dcer z&nbsp;Vídně, malý sáček plátěný, plný stříbrných peněz, poslaných to&nbsp;babičce na&nbsp;přilepšenou od&nbsp;dětí, jichž ona ale nepouživši pro radost si&nbsp;nechávala. Dřevěná škatulka, v&nbsp;ní pět šňůrek granátů, na&nbsp;nich pak zavěšený stříbrný peníz s&nbsp;podobiznou Josefa císaře a&nbsp;Marie Terezie. Když tu&nbsp;škatulku otevřela, a&nbsp;ona to&nbsp;vždy udělala, kdy ji&nbsp;děti žádaly, říkávala: „Vidíte, milé děti, ty&nbsp;granáty dal mi&nbsp;nebožtík váš dědeček k&nbsp;svatbě a&nbsp;ten tolar dostala jsem od&nbsp;Josefa císaře vlastnoručně. To&nbsp;byl hodný pán, pánbůh mu&nbsp;dej věčnou slávu! No, až&nbsp;jednou umru, bude to&nbsp;vaše,“ doložila vždy, škatulku zavírajíc.&nbsp;– „Ale babičko, jakpak to&nbsp;bylo, když vám císař pán dal ten tolar, povězte nám to!“ ptala se&nbsp;jednou Barunka.</span></p>
          <p class="chunk" data-nb-ref-number="23" data-nb-words="11" data-nb-chars="67"><span class="idea" data-nb-ref-number="23" id="idea23" data-nb-words="11" data-nb-chars="67">„Až jednou mi&nbsp;připomeňte, pak vám to&nbsp;povím,“ odpověděla jí&nbsp;babička.</span></p>
          <p class="chunk" data-nb-ref-number="24" data-nb-words="21" data-nb-chars="121"><span class="idea" data-nb-ref-number="24" id="idea24" data-nb-words="21" data-nb-chars="121">Mimo tyto věci měla babička v&nbsp;přítruhlíčku dva růžence dotýkané, fábory k&nbsp;čepcům a&nbsp;mezi tím vždy nějaký pamlsek pro děti.</span></p>
          <p class="chunk" data-nb-ref-number="25" data-nb-words="114" data-nb-chars="703"><span class="idea" data-nb-ref-number="25" id="idea25" data-nb-words="114" data-nb-chars="703">Dole v&nbsp;truhle leželo babiččino prádlo a&nbsp;šatstvo. A&nbsp;všecky ty&nbsp;mezulánky, fěrtochy, kabátky letní, šněrovačky i&nbsp;šátky ležely v&nbsp;nejlepším pořádku a&nbsp;navrchu byly dva škrobené bílé čepce, vzadu s&nbsp;holubičkou. V&nbsp;tom se&nbsp;děti babičce přebírat nesměly, když ale dobrou chvíli měla, zdvihla kousek po&nbsp;kousku říkajíc: „Vidíte, děti, tuhle kanafasku mám už&nbsp;padesát let, tenhle kabátek nosívala vaše prababička, tento fěrtoch je&nbsp;tak starý jako vaše matka, a&nbsp;všecko jako nové. A&nbsp;vy máte šaty hned zmýcené. Ale to&nbsp;je&nbsp;to, že&nbsp;neznáte, jak drahé jsou peníze! Vidíte, tenhle hedvábný kabátek stál sto rýnských, ale tenkráte platily bankocetle,“ a&nbsp;tak pokračovala&nbsp;babička dále a&nbsp;děti poslouchaly tiše, jako by&nbsp;tomu rozuměly.</span></p>
          <p class="chunk" data-nb-ref-number="26" data-nb-words="80" data-nb-chars="478"><span class="idea" data-nb-ref-number="26" id="idea26" data-nb-words="80" data-nb-chars="478">Paní Prošková chtěla sice, aby babička se&nbsp;převlíkala do&nbsp;jiného šatu, jak v&nbsp;dobrém úmyslu se&nbsp;domnívala, pohodlnějšího, ale babička nezměnila na&nbsp;sobě ani té&nbsp;nejmenší lemovky a&nbsp;vždy říkala: „Pánbůh by&nbsp;mne, starou ženu, trestat musel, kdybych se&nbsp;chtěla chytat světa. Pro mne takové novoty nejsou, starý můj rozum by&nbsp;se&nbsp;do&nbsp;toho nehodil.“ Zůstalo tedy při starém. Brzy se&nbsp;v&nbsp;domě řídilo všecko dle babiččina slova, každý ji&nbsp;jmenoval „babičko“, a&nbsp;co babička řekla a&nbsp;udělala, bylo dobře.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./babicka_010.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>