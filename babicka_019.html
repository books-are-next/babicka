<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XI">
    <meta name="apple-mobile-web-app-capable" content="yes">
    <title>XI</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="13">
    <link rel="prev" href="./babicka_018.html">
    <link rel="next" href="./babicka_020.html">
    <link rel="self" href="babicka_019.html">
    <meta name="identifier" content="nemcova-babicka-44a365c">
    <meta name="role" content="chapter">
  </head>
  <body data-nb-words="4083" data-nb-chars="23773" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./babicka_018.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="1" data-nb-chars="2"><span class="idea" data-nb-ref-number="1" id="idea1" data-nb-words="1" data-nb-chars="2">XI</span></h1>
        <p class="chunk" data-nb-ref-number="2" id="chunk2" data-nb-words="100" data-nb-chars="577"><span class="idea" data-nb-ref-number="2" id="idea2" data-nb-words="100" data-nb-chars="577">Paní kněžna odjela, s&nbsp;ní komtesa Hortensie, odjel i&nbsp;otec, a&nbsp;švitorné vlaštovice zpod střechy se&nbsp;také odstěhovaly. V&nbsp;Starém bělidle bylo kolik dní jako po&nbsp;vyhoření; matka plakávala, a&nbsp;děti když ji&nbsp;viděly plakat, plakaly také. „No, Terezko, neplač,“ říkala babička; „což je&nbsp;to&nbsp;všecko platno, toť jsi věděla, co&nbsp;tě&nbsp;čeká, když sis ho&nbsp;brala, tedy musíš trpělivě snášet.&nbsp;– A&nbsp;vy, děti, mlčte; modlete se&nbsp;za&nbsp;tatínka, aby zůstal zdráv, a&nbsp;dá Pánbůh jaro, vrátil se&nbsp;zase k&nbsp;nám.“&nbsp;– „Až přiletí vlaštovičky, viďte?“ ptala se&nbsp;Adélka.&nbsp;– „To víš,“ dosvědčila babička a&nbsp;děvčátko utřelo si&nbsp;slze.</span></p>
        <p class="chunk" data-nb-ref-number="3" id="chunk3" data-nb-words="1173" data-nb-chars="6926"><span class="idea" data-nb-ref-number="3" id="idea3" data-nb-words="1173" data-nb-chars="6926">I&nbsp;v&nbsp;okolí bělidla začínalo být smutno a&nbsp;ticho. Les byl světlejší; když přicházela Viktorka z&nbsp;vrchu dolů, bylo ji&nbsp;zdaleka vidět. Stráň žloutla, vítr a&nbsp;vlny odnášely chumáče suchého listí bůhví kam, ozdoba sadu uschována byla v&nbsp;komoře. V&nbsp;zahrádce kvetly jen astry, měsíčky a&nbsp;umrlčí kvítka, na&nbsp;louce za&nbsp;splavem růžověly se&nbsp;naháčky a&nbsp;v&nbsp;noci prováděly tam světélka svoje rejdy. Když šla babička s&nbsp;dětmi na&nbsp;procházku, nezapomněli chlapci papírové draky, které pak na&nbsp;vrchu spouštěli. Adélka honila se&nbsp;za&nbsp;nimi, chytajíc na&nbsp;proutek hebounká vlákna babího léta v&nbsp;povětří proletujícího. Barunka sbírala po&nbsp;stráni babičce červené kaliny a&nbsp;trnky, které potřebovala za&nbsp;lék, nebo trhala šípky pro domácí potřebu, aneb klátila jeřáby, z&nbsp;nichž dělala Adélce korále na&nbsp;ruce i&nbsp;hrdlo. Ráda s&nbsp;nimi seděla babička na&nbsp;vrchu nad zámkem; tam odtud viděly do&nbsp;údolí na&nbsp;zelené lučiny, kde se&nbsp;páslo panské stádo, viděly až&nbsp;k&nbsp;městečku a&nbsp;zámek na&nbsp;malém návrší uprostřed údolí a&nbsp;pěkný park okolo něho ležel jim u&nbsp;nohou. Zelené žaluzie u&nbsp;oken byly uzavírány, na&nbsp;balkóně nebylo květin, růže okolo bílého kamenného zábradlí povadly, místo premovaných sloužících a&nbsp;vrchnosti chodili po&nbsp;zahradě dělníci, přikrývali chvojem záhony, na&nbsp;nichž nebylo pestrobarevného kvítí, ale símě odpočívalo ke&nbsp;krásnějším ještě květům, jež těšit měly oko velitelky, až&nbsp;by&nbsp;se&nbsp;zase k&nbsp;nim navrátila. Vzácné cizokrajné stromy, zbavené zeleného šatu, zatočeny byly v&nbsp;slámě, fontána, vystřikující stříbrné proudy, zakryta byla prkny a&nbsp;mechem a&nbsp;zlaté rybičky ukryly se&nbsp;na&nbsp;dno rybníčku, jehož hladina, jindy tak čistá, všecka byla pokryta listím, žabincem a&nbsp;zeleným šlemem. Děti dívaly se&nbsp;dolů, vzpomínaly na&nbsp;ten den, když s&nbsp;Hortensií po&nbsp;zahradě chodily, když snídaly v&nbsp;salónu, jak to&nbsp;bylo všecko krásné, a&nbsp;myslily si: „Kdepak asi ona nyní je!“ Babička ale dívala se&nbsp;ráda přes protější žlickou stráň, přes vesnice, obory, háje, rybníky a&nbsp;lesy k&nbsp;Novému Městu, k&nbsp;Opočnu až&nbsp;k&nbsp;Dobrušce, kde bydlel její syn, a&nbsp;za Dobrušku, mezi hory, kde byla malá vesnička a&nbsp;v&nbsp;ní tolik jí&nbsp;milých duší. A&nbsp;když zraky obrátila k&nbsp;východu, tu&nbsp;ležel před ní&nbsp;krásný polověnec Krkonošských hor, od&nbsp;dlouhého hřbetu Hejšoviny až&nbsp;k&nbsp;vrcholu do&nbsp;oblak čnějící Sněžky pokryté sněhem. Babička ukazujíc přes Hejšovinu, říkala dětem: „Tam znám každou stezku, tam v&nbsp;těch horách leží Kladsko, kde se&nbsp;vaše matka narodila, tam jsou Vambeřice a&nbsp;Varta, tam v&nbsp;těch krajinách strávila jsem několik šťastných let.“ Zamyslila se, Barunka ale vytrhla ji&nbsp;otázkou: „Tam ve&nbsp;Vartě sedí ta&nbsp;Sibyla na&nbsp;tom mramorovém koni, viďte?“&nbsp;– „Povídá se, že&nbsp;u&nbsp;Varty na&nbsp;jednom vrchu. Sedí prý na&nbsp;mramorovém koni, sama též z&nbsp;mramoru vytesaná, a&nbsp;drží ruku zdviženou k&nbsp;nebesům. Až&nbsp;se&nbsp;prý celá do&nbsp;země propadne, že&nbsp;nebude vidět ani konce prstů, pak se&nbsp;proroctví její vyplní. Můj otec říkával, že&nbsp;ji&nbsp;viděl, a&nbsp;to že&nbsp;byl již kůň po&nbsp;prsa v&nbsp;zemi.“&nbsp;– „A&nbsp;kdo byla ta&nbsp;Sibyla?“ ptala se&nbsp;Adélka.&nbsp;– „Sibyla byla moudrá žena, která uměla předpovídat budoucnost.“&nbsp;– „A&nbsp;co předpověděla?“ ptali se&nbsp;chlapci.&nbsp;– „Nejednou jsem vám to&nbsp;již povídala,“ řekla babička.&nbsp;– „My to&nbsp;už&nbsp;zapomněli.“&nbsp;– „To si&nbsp;ale máte pamatovat.“&nbsp;– „Já si, babičko, mnoho z&nbsp;toho pamatovala,“ pravila Barunka, která babičku velmi pozorně poslouchávala; „viďte, Sibyla prorokovala, že&nbsp;přijde na&nbsp;českou zem mnoho bídy, že&nbsp;budou vojny, hlad, mor; nejhůř ale že&nbsp;bude tenkráte, až&nbsp;nebude otec synu, syn otci, bratr bratru rozumět, až&nbsp;nebude platit slovo ani slib, pak že&nbsp;bude nejhůř, pak prý česká země má&nbsp;být na&nbsp;koňských kopytech roznesena.“&nbsp;– „Dobře jsi to&nbsp;pamatovala. Ale Pánbůh nedej, aby to&nbsp;kdy bylo,“ vzdychla babička. Barunka klečíc u&nbsp;nohou babičky, sepjaté ruce na&nbsp;jejích kolenou, jasné oči důvěrně na&nbsp;vážnou tvář upřeny majíc, ptala se&nbsp;dále: „Jaké to&nbsp;je&nbsp;proroctví, co&nbsp;jste nám povídala, víte, o&nbsp;blanických rytířích, o&nbsp;svatém Václavu a&nbsp;svatém Prokopu?“&nbsp;– „To je&nbsp;proroctví slepého mládence zase,“ odpověděla babička.&nbsp;– „Ach babičko, já&nbsp;mám někdy takový strach, že&nbsp;vám ho&nbsp;ani vypovědít nemohu; viďte, vy&nbsp;byste také nechtěla, aby česká zem na&nbsp;koňských kopytech byla roznesena?“&nbsp;– „Bláhová, jak bych mohla takové neštěstí chtít, vždyť se&nbsp;každý den modlíme za&nbsp;zdar české země, vždyť je&nbsp;to&nbsp;naše matka. No, tedy když bych viděla matku ve&nbsp;zkázu upadat, mělo by&nbsp;mi&nbsp;to&nbsp;být jednostejné? Což byste vy&nbsp;dělali, kdyby vám chtěl někdo maminku zabít?“&nbsp;– „Křičeli bychom a&nbsp;plakali,“ ozvali se&nbsp;chlapci a&nbsp;Adélka.&nbsp;– „Jste děti,“ usmála se&nbsp;babička.&nbsp;– „To bychom jí&nbsp;pomáhat museli, viďte, babičko?“ řekla Barunka a&nbsp;oko jí&nbsp;zahořelo.&nbsp;– „Tak, děvče, tak, to&nbsp;je&nbsp;to&nbsp;pravé, křik a&nbsp;pláč nic nespomáhá,“ pravila stařena a&nbsp;položila ruku na&nbsp;hlavu vnučky.&nbsp;– „Ale babičko, my&nbsp;jsme malí, jak bychom mohli pomoci?“ mínil Jan, jehož mrzelo, že&nbsp;babička málo o&nbsp;něm soudí.&nbsp;– „Nevíte, co&nbsp;jsem vám povídala o&nbsp;malém Davídkovi, který skolil Goliáše? Vidíte, i&nbsp;ten malý mnoho může, když má&nbsp;pevnou důvěru v&nbsp;Boha&nbsp;– pamatujte si&nbsp;to. Až&nbsp;vyrostete, přijdete do&nbsp;světa, poznáte zlé i&nbsp;dobré, budou vás svádět, přijdete do&nbsp;pokušení. Pak si&nbsp;vzpomeňte na&nbsp;svou babičku, co&nbsp;vám říkávala, když s&nbsp;vámi chodívala. Víte, že&nbsp;jsem zanechala dobré živobytí, které mi&nbsp;pruský král podával, a&nbsp;raději pracovala do&nbsp;úpadu, než bych si&nbsp;byla nechala děti odcizit. Milujte tedy i&nbsp;vy českou zem co&nbsp;matku svoji nade všecko, pracujte pro ni&nbsp;jako hodné děti a&nbsp;proroctví, jehož se&nbsp;bojíte, se&nbsp;nevyplní. Já&nbsp;se&nbsp;vás co&nbsp;mužných nedočkám, ale naděju se, že&nbsp;na&nbsp;babiččina slova pamatovat budete,“ dořekla babička pohnutým hlasem.&nbsp;– „Já je&nbsp;nikdy nezapomenu,“ šeptala Barunka, schovávajíc tvář do&nbsp;babiččina klínu. Chlapci tu&nbsp;stáli mlčky, oni slovům babičky nerozuměli tak jako Barunka, Adélka pak, přitulíc se&nbsp;k&nbsp;babičce, plačtivě povídala: „Ale babičko, vy&nbsp;neumřete, viďte že&nbsp;ne?“&nbsp;– „Všecko je&nbsp;na&nbsp;světě do&nbsp;času, milá děvečko, i&nbsp;na mne Pánbůh zavolá,“ odpověděla babička Adélce, vroucně ji&nbsp;k&nbsp;sobě přivinouc. Mlčky tak chvíli zůstaly; babička se&nbsp;zamyslila, děti nevěděly, jak začít. Tu&nbsp;slyšely nad sebou šumot křídel, a&nbsp;když pozdvihly zraky vzhůru, viděly povětřím veslovat hejno ptáků. „To jsou divoké husy,“ pravila babička; „těch neletí nikdy mnoho, jedna rodina jen, a&nbsp;mají v&nbsp;letu jiné řadění; podívejte se, dvě letí napřed, dvě vzadu, ostatní vždy jedna vedle druhé, na&nbsp;délku nebo na&nbsp;šířku, ledaže se&nbsp;někdy do&nbsp;půlkola zatočí. Kavky, vrány, vlaštovice letí ve&nbsp;velikých hejnech, několik jich letí napřed, ti&nbsp;hledají místa k&nbsp;odpočinku pro druhé, a&nbsp;vzadu a&nbsp;po stranách letí stráž, která hájí v&nbsp;čas nebezpečenství samičky a&nbsp;mláďata, neboť se&nbsp;mnohdy setkají s&nbsp;nepřátelským hejnem a&nbsp;pak začne vojna.“&nbsp;– „Ale babičko, jakpak mohou vést ptáci vojnu, když nemají rukou, aby mohli držet šavle a&nbsp;flinty?“ otázal se&nbsp;Vilím.&nbsp;– „Ti vedou vojnu svým způsobem a&nbsp;přirozenou jim zbraní. Zobáky sekají se&nbsp;a&nbsp;křídly tlukou do&nbsp;sebe tak krutě jako lidé ostrou zbraní; pokaždé jich při takových vojnách mnoho spadne.“&nbsp;– „To jsou hloupí,“ povídal si&nbsp;Jan.&nbsp;– „Inu, milý hochu, lidé mají rozum, a&nbsp;také se&nbsp;perou pro málo a&nbsp;pro nic, až&nbsp;se&nbsp;uperou do&nbsp;smrti,“ odpověděla babička, vstanouc z&nbsp;lavičky a&nbsp;pobídnouc děti k&nbsp;odchodu.</span></p>
        <p class="chunk" data-nb-ref-number="4" id="chunk4" data-nb-words="298" data-nb-chars="1662"><span class="idea" data-nb-ref-number="4" id="idea4" data-nb-words="298" data-nb-chars="1662">„Podívejte se, slunce je&nbsp;na&nbsp;sklonku a&nbsp;zachází v&nbsp;šarlatu, bude zítra pršet;“ obrátíc se&nbsp;pak k&nbsp;horám dodala: „A&nbsp;Sněžka má&nbsp;čepec.“&nbsp;– „Chudák pan Beyer, ten zase vystojí, když musí chodit do&nbsp;lesa,“ útrpně řekl Vilím, vzpomenuv si&nbsp;na&nbsp;krkonošského myslivce.&nbsp;– „Každý stav má&nbsp;své obtíže, a&nbsp;kdo si&nbsp;jaký zvolí, musí už&nbsp;snášet zlé s&nbsp;dobrým, kdyby tu&nbsp;i&nbsp;o&nbsp;krk šlo,“ řekla babička. „Já budu přece myslivcem a&nbsp;půjdu k&nbsp;panu Beyerovi vesele,“ řekl Jan, a&nbsp;pustě do&nbsp;povětří draka, hnal se&nbsp;z&nbsp;vrchu dolů a&nbsp;Vilím za&nbsp;ním, neboť se&nbsp;ozývalo sezvánění stáda, jež kravař z&nbsp;louky domů hnal, a&nbsp;děti měly radost z&nbsp;těch krásných krav, zvláště z&nbsp;těch, i&nbsp;co šly vpředu stáda a&nbsp;na červených kožených obojkách mosazné zvonce nesly, které měly každý jiný hlas. Však to&nbsp;bylo na&nbsp;nich vidět, že&nbsp;tomu vyznamenání rozumějí; pyšně hlavami pohazovaly ze&nbsp;strany na&nbsp;stranu a&nbsp;rozhoupané zvonky si&nbsp;mile přizvukovaly. Adélka vidouc je&nbsp;jít, hned si&nbsp;začala notovat: „Hou a&nbsp;hou, krávy jdou, nesou mléko s&nbsp;smetanou,“ a&nbsp;táhla babičku z&nbsp;vrchu; babička ale ohlížela se&nbsp;po&nbsp;Barunce, která stála ještě na&nbsp;vrchu. Ona se&nbsp;byla zahleděla na&nbsp;oblohu, na&nbsp;níž se&nbsp;tvořily blíže západu ty&nbsp;nejkrásnější obrazy. Tu&nbsp;vystupují na&nbsp;světlé půdě tmavé hory v&nbsp;ohromných rysech podivných forem, tu&nbsp;dlouhé hřbety lesů, tu&nbsp;malé vrchy, na&nbsp;nich hrady a&nbsp;kostelíčky; tu&nbsp;na&nbsp;rovině zdvihají se&nbsp;štíhlé sloupy a&nbsp;oblouky bran jako řecké stavby, západu pak rudá zář lemována je&nbsp;zlatými hieroglyfy a&nbsp;arabeskami. A&nbsp;ty hory, lesy i&nbsp;hrady se&nbsp;rozcházejí a&nbsp;podivnější ještě formy se&nbsp;na&nbsp;jich místě tvoří. Děvčeti se&nbsp;to&nbsp;tak líbí, že&nbsp;volá babičku nahoru, babičce se&nbsp;ale nechce ještě jednou na&nbsp;vrch,&nbsp;praví, že&nbsp;nemá již mladé nohy, a&nbsp;děvče musí sejít k&nbsp;ostatním.</span></p>
        <p class="chunk" data-nb-ref-number="5" id="chunk5" data-nb-words="140" data-nb-chars="861"><span class="idea" data-nb-ref-number="5" id="idea5" data-nb-words="140" data-nb-chars="861">O&nbsp;Všech svatých ráno šly děti babičce jak obyčejně naproti a&nbsp;povídaly si&nbsp;po&nbsp;cestě: „Dnes nám přinese babička z&nbsp;kostela svíčičky.“ A&nbsp;přinesla babička svíčičky. „Když nemůžem jít na&nbsp;hřbitov obětovat za&nbsp;dušičky, rozsvítíme je&nbsp;doma,“ pravila. Tak slavila každý rok slavnost za&nbsp;zemřelé s&nbsp;dětmi jen v&nbsp;domácnosti. Na&nbsp;Dušičky u&nbsp;večer přilepila rozžaté svíčičky po&nbsp;stole, při každé jmenujíc dušičku, za&nbsp;kterou ji&nbsp;rozsvěcuje. Ke&nbsp;konci přilepila několik ještě beze jména řkouc: „Ty ať&nbsp;hoří za&nbsp;ty, na&nbsp;něž nikdo nepamatuje.“&nbsp;– „Babičko, já&nbsp;také jednu rozsvítím za&nbsp;tu&nbsp;nešťastnou svatbu v&nbsp;Hertinském lese.“&nbsp;– „Rozsvěť, rozsvěť, děvečko, modlitba naše bude jim snad milá.“ Rozžala se&nbsp;ještě jedna, babička přiklekla s&nbsp;dětmi ke&nbsp;stolu a&nbsp;modlily se, dokud svíčky hořely. „Světlo věčné ať&nbsp;jim svítí, ať&nbsp;odpočívají v&nbsp;pokoji,“ dokončovala babička modlení, děti pak musely říci „amen“.</span></p>
        <p class="chunk" data-nb-ref-number="6" id="chunk6" data-nb-words="130" data-nb-chars="736"><span class="idea" data-nb-ref-number="6" id="idea6" data-nb-words="130" data-nb-chars="736">Za&nbsp;týden po&nbsp;Dušičkách, když babička děti budila, oznamovala jim, že&nbsp;přijel svatý Martin na&nbsp;bílém koni. Děti rychle vyskočily z&nbsp;postelí, běžely k&nbsp;oknu&nbsp;– a&nbsp;hle, všude bílo. Na&nbsp;stráni o&nbsp;zeleném listu ani památky, ani na&nbsp;vrbách u&nbsp;řeky, na&nbsp;olších u&nbsp;potoka. V&nbsp;lese jedině zelenaly se&nbsp;jedle a&nbsp;smrky, ale větve jejich byly pod tíží sněhu dolů shýbené. Na&nbsp;jeřábu, který stál blíže stavení a&nbsp;na němž viselo několik zmrzlých stručků, seděla vrána a&nbsp;drůbež na&nbsp;dvoře stála tiše a&nbsp;dívala se&nbsp;s&nbsp;podivením na&nbsp;tu&nbsp;novotu. Jen vrabci skákali vesele po&nbsp;záspí, sbírajíce ještě, co&nbsp;byly slepice ležet nechaly. Kočka vracejíc se&nbsp;z&nbsp;lovu oklepávala při každém kroku tlapky a&nbsp;rychle pospíchala na&nbsp;pícku. Psi ale, zarousaní po&nbsp;kolena, vesele se&nbsp;proháněli ve&nbsp;sněhu.</span></p>
        <p class="chunk" data-nb-ref-number="7" id="chunk7" data-nb-words="283" data-nb-chars="1660"><span class="idea" data-nb-ref-number="7" id="idea7" data-nb-words="283" data-nb-chars="1660">„Sníh, sníh, to&nbsp;je&nbsp;dobře, budeme jezdit na&nbsp;saních,“ zavejskly si&nbsp;děti, vítajíce zimu, která jim přinášela zase jiných radostí. Svatý Martin přinesl jim dobré rohlíky a&nbsp;po svatém Martinu držely se&nbsp;dračky. Ony měly ovšem přástvy mnohem radši, měly při přástvách více svobody. Když zasedly dračky v&nbsp;kuchyni okolo dlouhé tabule a&nbsp;na tabuli se&nbsp;octla vysoká hromada peří jako závěj sněhu, tu&nbsp;odháněla babička Adélku a&nbsp;chlapce ustavičně od&nbsp;tabule dále. Ono se&nbsp;totiž přihodilo jednou, že&nbsp;Jan, jsa mezi dračkami, do&nbsp;té&nbsp;hromady upadl; jaký to&nbsp;byl rámus, snadno si&nbsp;pomyslit. Od&nbsp;té&nbsp;doby říkala babička o&nbsp;těch malých, že&nbsp;není radno vzít to&nbsp;ke&nbsp;stolu. Ba&nbsp;ani pořádně zadovádět si&nbsp;nesměly okolo stolu, ani fouknout, ani dveře příliš otevřít, hned dostávaly lání. Ta&nbsp;jediná radost při těch dračkách byla ta&nbsp;pučálka a&nbsp;ty pohádky o&nbsp;strašidlech a&nbsp;drábech, o&nbsp;světýlkách a&nbsp;ohnivých mužích. Za&nbsp;dlouhých mlhavých večerů, když dračky a&nbsp;přástevnice z&nbsp;chalupy a&nbsp;mnohdy ze&nbsp;vsi do&nbsp;vsi přecházely, bývalo začasté slyšet: tu&nbsp;přestrašilo něco tam, tu&nbsp;zase tam, a&nbsp;jak se&nbsp;jednou začalo o&nbsp;tom předmětu mluvit, nebylo konce, neboť věděla každá několik podobných příkladů. I&nbsp;kramolenští zloději, jdouce z&nbsp;jara do&nbsp;kriminálu a&nbsp;na zimu domů přicházejíce&nbsp;– lidé říkali, že&nbsp;„jdou ze&nbsp;studií“, neboť se&nbsp;tam prý vždy něčemu přiučí –, začasté zavdali příčinu, že&nbsp;lidé o&nbsp;nich mluvili. A&nbsp;mluvíce o&nbsp;nich, začalo se&nbsp;mluvit o&nbsp;zlodějích vůbec a&nbsp;pak se&nbsp;vypravovaly pohádky o&nbsp;drábech čili lesních loupežnících. Děti seděly jako úkropkové, ani nedutaly, ale ani za&nbsp;svět nebyly by&nbsp;šly za&nbsp;dveře, tak se&nbsp;bály. Proto babička neměla ráda, když se&nbsp;podobné rozumy vykládaly, ale nebyla někdy s&nbsp;to proud těch řečí zastavit.</span></p>
        <p class="chunk" data-nb-ref-number="8" id="chunk8" data-nb-words="507" data-nb-chars="2927"><span class="idea" data-nb-ref-number="8" id="idea8" data-nb-words="507" data-nb-chars="2927">Po&nbsp;Martině býval v&nbsp;městečku zimní trh; to&nbsp;šla paní Prošková s&nbsp;Bětkou i&nbsp;Voršou do&nbsp;městečka nakoupit zásoby nádobí a&nbsp;rozličných potřeb na&nbsp;celou zimu. Děti se&nbsp;sotva dočkat mohly matky, neboť jim vždy přinesla nějakou hračku a&nbsp;dobrý marcipán, a&nbsp;babička dostala každý rok vlněné punčochy, bačkory a&nbsp;půl tuctu šňůr na&nbsp;kolovrat „jarmarku“.&nbsp;– Když si&nbsp;je&nbsp;ukládala do&nbsp;šuplíku, říkala Janovi: „Kdyby tebe nebylo, měla bych jedné dost.“ Adélka dostala tenkráte jarmarku dřevěnou desku, na&nbsp;níž byla abeceda. „Až přijde zítra pan učitel, můžeš se&nbsp;začít učit; je&nbsp;ti&nbsp;beztoho chvíle dlouhá, když se&nbsp;ostatní učí. A&nbsp;když si&nbsp;pamatuješ otčenáš a&nbsp;písničky, budeš si&nbsp;pamatovat i&nbsp;abecedu,“ pravila matka. Děvče si&nbsp;radostí poskočilo a&nbsp;hned bedlivě písmenka prohlíželo, ochotný Vilím nabízel se, že&nbsp;ji&nbsp;naučí: i, e, a, o, u, ale ona, schovajíc tabulku za&nbsp;záda, povídala: „Já nechci od&nbsp;tebe, ty&nbsp;to&nbsp;neumíš jako pan učitel.“&nbsp;– „Bodejť, nebudu umět abecedu, když čtu z&nbsp;knihy,“ horšil se&nbsp;chlapec uražen.&nbsp;– „Ale v&nbsp;knize to&nbsp;není tak,“ odbývala ho&nbsp;sestřička.&nbsp;– „Jej, jej, tys hloupá!“ spráskl ruce chlapec.&nbsp;– „Nešťsi,“ pohodila hlavou Adélka a&nbsp;šla s&nbsp;tabulkou ke&nbsp;světlu. Co&nbsp;se&nbsp;ti&nbsp;dva o&nbsp;učenost hádali, dělal Jan v&nbsp;kuchyni Sultánovi a&nbsp;Tyrlovi koncert, troubil na&nbsp;trubku a&nbsp;spolu také bubnoval na&nbsp;bubínek, co&nbsp;mu&nbsp;byla matka z&nbsp;jarmarku přinesla. Psům nemusela být ta&nbsp;hudba velmi příjemná; měli čumáky zdviženy, Sultán štěkal, ale Tyrl vyl, až&nbsp;bylo hrůza poslouchat. Babička byla s&nbsp;dcerou v&nbsp;komoře, ukládaly nakoupené věci, zaslechnouc pak tu&nbsp;muziku, úprkem přiběhla. „Vždyť pak jsem si&nbsp;to&nbsp;myslila, že&nbsp;jeto ten luciper; v&nbsp;tobě není žíly dobré, chlapče! Budeš mlčet!“ Jan vzal trubku z&nbsp;úst, ale jako by&nbsp;byl neslyšel, co&nbsp;babička povídala, pustil se&nbsp;do&nbsp;smíchu řka: „Jen se&nbsp;podívejte na&nbsp;ty&nbsp;psy, jak se&nbsp;zlobí, že&nbsp;jim dělám muziku!“&nbsp;– „Kdyby měli ti&nbsp;psi rozum, tak by&nbsp;ti&nbsp;řekli, takovou muziku aby kozel poslouchal, rozumíš? Hned mi&nbsp;to&nbsp;ulož! Věru, budeš-li takový nezbeda, že&nbsp;povím letos svatému Mikuláši, aby ti&nbsp;ničeho nenaděloval,“ hrozila babička, ukazujíc Janovi cestu do&nbsp;světnice.&nbsp;– „No, to&nbsp;bude čistá věc, a&nbsp;v&nbsp;městě povídali, že&nbsp;svatý Mikuláš nakoupil plný vůz darů a&nbsp;že bude letos štědrý, to&nbsp;jest tomu, kdo poslouchá!“ pravila Vorša, zaslechnouc ve&nbsp;dveřích babiččina slova. Jakmile druhý den pan učitel přišel, vytasila se&nbsp;Adélka se&nbsp;svojí tabulkou a&nbsp;přisedla k&nbsp;druhým; dávala dobrý pozor a&nbsp;po hodině přiběhla k&nbsp;babičce s&nbsp;velikou radostí, že&nbsp;už&nbsp;umí všecky písmenka na&nbsp;prvních řádcích, a&nbsp;hned je&nbsp;také babičce říkala i&nbsp;se známkami, jaké jim pan učitel přivěsil, aby si&nbsp;je&nbsp;lépe pamatovala. Matka i&nbsp;babička byly s&nbsp;ní spokojeny, zvláště když i&nbsp;druhý den je&nbsp;uměla; protože je&nbsp;ale často babičce ukazovala a&nbsp;vyslýchána od&nbsp;ní&nbsp;být chtěla, uměla je&nbsp;konečně babička jako vnučka. „Vidíme,“ povídala si, „jaktěživa jsem si&nbsp;nemyslela, že&nbsp;bych já&nbsp;se&nbsp;abecedě ještě kdy učit mohla, a&nbsp;teď na&nbsp;stará kolena se&nbsp;mi&nbsp;to&nbsp;stává. Inu, člověk chce-li být s&nbsp;dětmi, musí se&nbsp;někdy stát dítětem s&nbsp;nimi.“</span></p>
        <p class="chunk" data-nb-ref-number="9" id="chunk9" data-nb-words="770" data-nb-chars="4600"><span class="idea" data-nb-ref-number="9" id="idea9" data-nb-words="770" data-nb-chars="4600">Jednoho dne vrazil Jan do&nbsp;světnice s&nbsp;křikem: „Děti, děti, pojďte se&nbsp;podívat, babička snesla z&nbsp;půdy kolovrat!“&nbsp;– „Je to&nbsp;jaký div?“ kárala matka děti vidouc, že&nbsp;se&nbsp;všecky ze&nbsp;dveří ženou, i&nbsp;Barunka. Ovšem, div to&nbsp;nebyl žádný, ale matka nepomněla, jakých radostí babička s&nbsp;kolovrátkem do&nbsp;sednice přinesla. S&nbsp;kolovrátkem přišly přástevnice a&nbsp;s&nbsp;nimi krásné pohádky a&nbsp;veselé písně. Matku ovšem, tu&nbsp;netěšily ani ty&nbsp;pohádky, ani písně, ona raději seděla ve&nbsp;svém pokojíku a&nbsp;četla v&nbsp;knize ze&nbsp;zámecké knihovny, a&nbsp;když babička říkala: „Povídej pak nám jednou něco z&nbsp;těch kronik,“ a&nbsp;matka povídala, nezajímalo to&nbsp;děti ani ostatní tak, jako když začala popisovat vídeňský život, to&nbsp;se&nbsp;všem líbilo, a&nbsp;jestli řekly přástevnice: „To musí být krása v&nbsp;takovém městě,“ aniž by&nbsp;více si&nbsp;přály, děti zajisté myslely: „Kýž jsme již velké, bychom se&nbsp;tam podívat mohly!“&nbsp;– Ale nade všecko milo jim bylo všem, mimo matku, která je&nbsp;nerada poslouchala, když začala babička povídat pohádky o&nbsp;princeznách se&nbsp;zlatými hvězdami na&nbsp;čele, o&nbsp;rytířích a&nbsp;princích zakletých ve&nbsp;lvy a&nbsp;psy, aneb dokonce v&nbsp;kameny, o&nbsp;oříškách, v&nbsp;nichž složeny byly celé drahé obleky, o&nbsp;zlatých zámcích a&nbsp;mořích, na&nbsp;jichž dnu krásné vodní paní přebývají. Matka netušila, když se&nbsp;Barunka mnohdy při pletení zamyslila a&nbsp;oknem ven dívala na&nbsp;holé stráně a&nbsp;zasněžené údolíčko, že&nbsp;tam vidí rajskou zahradu, palác z&nbsp;drahého kamení, ptactvo ohnivých barev, paní, jimž zlaté vlasy od&nbsp;hlavy splývají, a&nbsp;zamrzlá řeka že&nbsp;se&nbsp;jí&nbsp;proměnila v&nbsp;modravé vlnící se&nbsp;moře, na&nbsp;jehož vlnách krásné víly v&nbsp;lasturách perlových se&nbsp;houpaly Sultánovi, který i&nbsp;natažen na&nbsp;podlaze chrápal, nesnilo se&nbsp;o&nbsp;té cti, kterou mu&nbsp;chlapci mnohdy prokazovali, držíce ho&nbsp;v&nbsp;zamyšlení za&nbsp;nějakého zakletého prince. A&nbsp;jak milo bylo v&nbsp;sednici, když se&nbsp;smrklo! Vorša okenice zavřela, v&nbsp;kamnech praskaly smolné otýpky, doprostřed sednice vysoký dřevěný svícen se&nbsp;postavil, do&nbsp;železných ramenou plápolající louče se&nbsp;zastrčily a&nbsp;kolem dokola lavice a&nbsp;stoličky se&nbsp;postavily přástevnicím, pro něž mimo to&nbsp;babička pokaždé vošatku křížal a&nbsp;švestek uchystala, pro poslinku. S&nbsp;jakou dychtivostí čekaly děti, brzo-li dveře u&nbsp;síně klapnou a&nbsp;přástevnice ve&nbsp;dveřích se&nbsp;ukážou! Neboť o&nbsp;přástvách babička dříve nezačala povídat, až&nbsp;se&nbsp;přadleny sešly. Přes den prozpěvovala si&nbsp;adventní písně. Dokud děti ještě babičku tak dobře neznaly, její dobré a&nbsp;špatné chvíle, myslily, že&nbsp;musí a&nbsp;musí na&nbsp;ní&nbsp;vymořit povídačky. Babička ale byla hnedlinko s&nbsp;nimi hotova. Buď začala jim povídat o&nbsp;pastýři, kterak měl tři sta ovec, a&nbsp;žena je&nbsp;na&nbsp;pastvu, k&nbsp;lávce přišel, která byla tak úzká, že&nbsp;nemohly ovce jinak než jedna za&nbsp;druhou přes ni&nbsp;jít. „Teď musíme počkat, až&nbsp;přejdou,“ doložila umlknouc; když se&nbsp;po&nbsp;chvíli děti ozvaly: „Babičko, už&nbsp;přešly?“ říkala: „I&nbsp;co vás napadá, to&nbsp;bude dobré dvě hodiny trvat, než přejdou.“ Děti věděly už, co&nbsp;to&nbsp;znamená. Buď zase začala: „No, když nechcete jinak, budu povídat. Myslete si, že&nbsp;mám sedmdesát sedm kapes a&nbsp;v&nbsp;každé jednu pohádku; z&nbsp;kolikáté kapsy pohádku chcete, abych povídala?“&nbsp;– „Třebas z&nbsp;desáté!“ volaly děti. „Tedy z&nbsp;desáté; v&nbsp;desáté kapse je&nbsp;pohádka taková: Byl jeden král, ten měl na&nbsp;peci vál; na&nbsp;tom vále kocoura, poslouchejte, bude dlouhá.“ A&nbsp;bylo zase po&nbsp;povídce. Nejhůř ale bylo, když se&nbsp;babička zmínila o&nbsp;Červené karkulce. To&nbsp;děti slyšet nemohly, hned utekly; při každé jiné by&nbsp;byly mohly babičku uprosit, ale to&nbsp;nesměly ani špetnout, nechtěly-li poslouchat opakování vlastních slov. Znajíce již babičku, že&nbsp;jinak nedá, čekaly trpělivě na&nbsp;přadleny. Nejdříve přišla vždy Kristla, za&nbsp;ní&nbsp;Míla, pak Cilka Kudrnovic ze&nbsp;dvora, Bětčiny a&nbsp;Voršiny známé, někdy přišla i&nbsp;panímáma s&nbsp;Mančinkou a&nbsp;paní myslivcová a&nbsp;jednou za&nbsp;týden přivedla Kristla s&nbsp;sebou mladou Tomšovou, pro niž si&nbsp;pak obyčejně Tomeš přišel. Než se&nbsp;ženské ohřály a&nbsp;ke kolovratům usedly, rozmlouvalo se&nbsp;chvíli o&nbsp;všeličem. Jestli se&nbsp;přihodilo které cos nového v&nbsp;domácnosti nebo slyšela-li novinu jakou, povídalo se&nbsp;o&nbsp;tom; byl-li jaký svátek, s&nbsp;nímž byl národní jakýs obyčej neb pověra spojena, aneb byl-li to&nbsp;svátek zasvěcený, zavdalo i&nbsp;to příčinu k&nbsp;rozprávce. Kupříkladu večír před svatým Mikulášem hned se&nbsp;ptala Kristla Adélky, má-li již za&nbsp;oknem punčochu, že&nbsp;se&nbsp;již Mikuláši v&nbsp;okolí potloukají. „To mi&nbsp;babička dá, až&nbsp;půjdu spát,“ řeklo děvče.&nbsp;– „To si&nbsp;ale nedávejte svoji maličkou punčošku, řekněte babičce, aby vám půjčila velkou,“ naváděla Kristla.&nbsp;– „To nejde,“ ozval se&nbsp;Jan, „to bychom byli my&nbsp;ošizeni.“&nbsp;– „Vám beztoho Mikuláš nadělí jen metlu,“ škádlila Kristla.&nbsp;– „Však on&nbsp;ví&nbsp;svatý Mikuláš, že&nbsp;má&nbsp;babička metlu ještě od&nbsp;loňska schovanou a&nbsp;že nás nikdy nebije,“ řekl Jan; babička ale mínila, že&nbsp;by&nbsp;to&nbsp;mnohdy Jeník zasloužil.</span></p>
        <p class="chunk" data-nb-ref-number="10" id="chunk10" data-nb-words="620" data-nb-chars="3450"><span class="idea" data-nb-ref-number="10" id="idea10" data-nb-words="620" data-nb-chars="3450">Lucie den byl dětem velmi nemilý. Byla pověra, že&nbsp;chodí tu&nbsp;noc Lucie, bílá to, dlouhá rozcuchaná žena, a&nbsp;strašily se&nbsp;jí&nbsp;děti, že&nbsp;je&nbsp;vezme, pakli jsou neposlušné<a href="#footnote-3409-5">5</a>. „Bojácnost je&nbsp;pravá nemoudrost,“ říkala babička a&nbsp;neměla ráda, když se&nbsp;děti strašily něčím; ona je&nbsp;učila nebát se&nbsp;ničeho, leda hněvu božího, ale vymlouvat jim některé pověry, jako to&nbsp;otec vždy činil, když mu&nbsp;začaly povídat o&nbsp;vodníku, prašivci, světýlkách, o&nbsp;žhavých mužích, kteří se&nbsp;mnohdy před člověkem kutálejí jako otep slámy, jimž ale za&nbsp;takové posvícení na&nbsp;cestě pěkně poděkovat se&nbsp;musí, a&nbsp;podobně to&nbsp;neuměla, poněvadž víra na&nbsp;ně&nbsp;příliš v&nbsp;ní vkořeněna byla. U&nbsp;ní byla veškerá příroda oduševněna dobrými i&nbsp;škodnými duchy; ona věřila i&nbsp;v&nbsp;zlého ducha pekelného, kterého Bůh na&nbsp;svět posílá, aby zkoušel lid boží, ona to&nbsp;vše věřila, ale nebála se, majíc v&nbsp;srdci pevnou, nezvratnou důvěru v&nbsp;Boha, v&nbsp;jehož moci celý svět, nebe i&nbsp;peklo a&nbsp;bez jehož vůle člověku vlas z&nbsp;hlavy nesejde. Tu&nbsp;důvěru hleděla také vštěpovat v&nbsp;srdce dětské. Proto, když Vorša na&nbsp;den Lucie začala mluvit o&nbsp;bílé ženě, babička ji&nbsp;hned okřikla, dokládajíc, že&nbsp;Lucie jen noci upije. Nejlepší to&nbsp;uměl Míla, on&nbsp;vždy chlapcům vyřezával buď sáňky, pluhy, vozíčky, nebo dělal louče, a&nbsp;chlapci se&nbsp;od&nbsp;něho nehnuli. Když byla o&nbsp;něčem strašlivém řeč a&nbsp;Vilím se&nbsp;k&nbsp;němu tiskl, říkal: „Nic se&nbsp;nebojte, Vilímku, na&nbsp;čerta vezmem kříž, na&nbsp;strašidla hůl a&nbsp;vymlátíme jim.“ To&nbsp;se&nbsp;chlapcům líbilo a&nbsp;s&nbsp;Mílou byli by&nbsp;šli třebas o&nbsp;půlnoci kamkoli; a&nbsp;babička mu&nbsp;přikývnouc říkala: „Inu což je&nbsp;to&nbsp;všecko platno, muž je&nbsp;přece jen muž!“&nbsp;– „To je&nbsp;pravda a&nbsp;Jakub nebojí se&nbsp;ani čerta, ani pana správce, který je&nbsp;horší než čert,“ pravila Kristla.&nbsp;– „No jakpak,“ vzpomněla babička, „že mluvíme o&nbsp;panu správci, máš přece, Jakube, čáku přijít do&nbsp;dvora?“&nbsp;– „I&nbsp;myslím, že&nbsp;z&nbsp;toho nic nebude, žene se&nbsp;to&nbsp;na&nbsp;mne ze&nbsp;dvou stran a&nbsp;plete se&nbsp;do&nbsp;toho mnoho zlých ženských a&nbsp;ty mi&nbsp;odzpívají.“&nbsp;– „I&nbsp;nemluv tak, snad se&nbsp;to&nbsp;dá&nbsp;ještě spravit,“ řekla Kristla zarmouceně.&nbsp;– „Přál bych si&nbsp;to&nbsp;jako ty, ale nevím. Slečinka správcovic se&nbsp;přeukrutně na&nbsp;mne hněvá, že&nbsp;jsme vyvedli ten kousek tomu Italiánovi. Ona si&nbsp;prý naň myslila, a&nbsp;když ho&nbsp;paní kněžna kvůli tomu poslala narychlo pryč, zkazila se&nbsp;jí&nbsp;všecka osnova. Leží ustavičně správci v&nbsp;uších, aby mne do&nbsp;dvora nebral. To&nbsp;je&nbsp;jedna; druhá je&nbsp;rychtářovic Lucie. Ta&nbsp;vzpomněla si, abych byl jejím králem při ‚dlouhé noci‘, a&nbsp;poněvadž jí&nbsp;tu&nbsp;poctu nemohu udělat, bude mít rychtář zlost, a&nbsp;jak dá&nbsp;Pánbůh jaro, budu si&nbsp;myslím zpívat: Háj&nbsp;– háj&nbsp;– háječku zelený&nbsp;– už&nbsp;jsem já&nbsp;na&nbsp;vojnu chycený,“&nbsp;– a&nbsp;Míla začal zpívat, děvčata spustily také, jen Kristla pustila se&nbsp;do&nbsp;pláče. „No mlč, holka, do&nbsp;jara ještě daleko, kdoví co&nbsp;pánbůh dá,“ těšila babička. Kristla si&nbsp;ovšem oči utřela, ale přece jen byla smutná. „Nemysli na&nbsp;to, však on&nbsp;to&nbsp;tatík snad nějak spraví,“ pravil Míla, přisednuv k&nbsp;ní. „A&nbsp;což bys nemohl přece tím králem být bez všelikých závazků?“ zeptala se&nbsp;babička.&nbsp;– „Inu ovšem, babičko, oni chodí někteří chlapci u&nbsp;nás ke&nbsp;dvěma, ke&nbsp;třem děvčatům, než si&nbsp;nadobro jednu vezmou, a&nbsp;děvčata dělají to&nbsp;také tak. Nebyl bych já&nbsp;Luciin první švihák a&nbsp;nemusel bych posledním být, ale u&nbsp;nás nebylo slýcháno, aby hoch sváděl dvě děvčata najednou, a&nbsp;když jde za&nbsp;krále, je&nbsp;tolik, jako by&nbsp;šel na&nbsp;svatbu.“&nbsp;– „Pak ovšem dobře děláš, že&nbsp;nejdeš,“ přisvědčila babička.&nbsp;– „Co tu&nbsp;Lucku napadlo, že&nbsp;zrovna jen tebe chce, jak by&nbsp;nebylo dost jiných hochů u&nbsp;vás,“ hněvala se&nbsp;Kristla.&nbsp;– „Pan otec řekl by: proti gustu žádný dišputát,“ usmála se&nbsp;babička.</span></p>
        <p class="chunk" data-nb-ref-number="11" id="chunk11" data-nb-words="41" data-nb-chars="258"><span class="idea" data-nb-ref-number="11" id="idea11" data-nb-words="41" data-nb-chars="258">Před vánočními svátky střídalo se&nbsp;povídání pohádek a&nbsp;zpívání písní s&nbsp;rozprávkami o&nbsp;pečení vánoček, jak má&nbsp;která bílou mouku, mnoho-li dá&nbsp;másla, děvčata povídaly o&nbsp;„slívání“ (olova), děti pak těšily se&nbsp;na&nbsp;vánočky, spouštění svíčiček, na&nbsp;Jezulátko a&nbsp;na koledu.</span></p>
        <p class="chunk" data-nb-ref-number="12" id="chunk12" data-nb-words="20" data-nb-chars="114"><span class="idea" data-nb-ref-number="12" id="idea12" data-nb-words="20" data-nb-chars="114"><a href="#footnote-3409-5-backlink">5</a> I&nbsp;na&nbsp;Slovensku pověra ta&nbsp;známa, že&nbsp;Lucie, rozsochatá, v&nbsp;plachtě zaobalená žena, řešeto na&nbsp;hlavě, chodí po&nbsp;městě.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./babicka_020.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>