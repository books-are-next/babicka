<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="V">
    <meta name="apple-mobile-web-app-capable" content="yes">
    <title>V</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="7">
    <link rel="prev" href="./babicka_012.html">
    <link rel="next" href="./babicka_014.html">
    <link rel="self" href="babicka_013.html">
    <meta name="identifier" content="nemcova-babicka-e5a123e">
    <meta name="role" content="chapter">
  </head>
  <body data-nb-words="3879" data-nb-chars="22197" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./babicka_012.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="1" data-nb-chars="1"><span class="idea" data-nb-ref-number="1" id="idea1" data-nb-words="1" data-nb-chars="1">V</span></h1>
        <p class="chunk" data-nb-ref-number="2" id="chunk2" data-nb-words="139" data-nb-chars="816"><span class="idea" data-nb-ref-number="2" id="idea2" data-nb-words="139" data-nb-chars="816">Jednou za&nbsp;čtrnáct dní neb tři neděle, když byl právě krásný den, říkala babička: „Dnes půjdeme na&nbsp;přástvu k&nbsp;myslivcům,“ děti těšily se&nbsp;od&nbsp;rána až&nbsp;do&nbsp;té&nbsp;chvíle, kde babička vzavši vřetánko na&nbsp;cestu se&nbsp;vydala. Za&nbsp;splavem vedla cesta pod příkrou strání k&nbsp;mostu, za&nbsp;mostem pak šlo se&nbsp;topolovým stromořadím ustavičně až&nbsp;do&nbsp;Rýznburku. Babička ale volila cestu pod stráněmi podél řeky až&nbsp;k&nbsp;pile. Nad pilou byl holý vrch, na&nbsp;němž rostla vysoká divizna, pro kterou Barunka ráda lezla. Za&nbsp;pilou se&nbsp;údolí víc a&nbsp;víc úžilo a&nbsp;řeka v&nbsp;těsnějším korytu bystřeji utíkala přes veliké kameny, které jí&nbsp;v&nbsp;cestě ležely. Vrchy porostlé byly jedlemi a&nbsp;smrčinami, které svým stínem skoro celou šíři údolí zatemňovaly. Tím údolím šly děti s&nbsp;babičkou, až&nbsp;došly pod zbořeniny hradu rýznburského, které z&nbsp;temného stromoví čněly, porostlé mechem.</span></p>
        <p class="chunk" data-nb-ref-number="3" id="chunk3" data-nb-words="80" data-nb-chars="494"><span class="idea" data-nb-ref-number="3" id="idea3" data-nb-words="80" data-nb-chars="494">Opodál hradu, nad starým sklepením, kterým se&nbsp;prý mohlo chodit tři míle cesty pod zemí, do&nbsp;něhož ale nikdo vstoupit nemohl pro vlhkost a&nbsp;zkažený vzduch, vystavěn byl altán s&nbsp;třemi vysokými špičatými okny. Vrchnost, když na&nbsp;lovu byla, držívala tam druhé snídaní. K&nbsp;tomu altánku děti zaměřily, lezouce po&nbsp;příkrém vrchu nahoru jako kamzíci. Babička, chudák stará, sotva se&nbsp;vyškrábala; vpravo i&nbsp;vlevo stromků se&nbsp;chytala. „No, vy&nbsp;jste mi&nbsp;daly, sotva že&nbsp;dechu popadám,“ povídala jsouc konečně nahoře.</span></p>
        <p class="chunk" data-nb-ref-number="4" id="chunk4" data-nb-words="65" data-nb-chars="388"><span class="idea" data-nb-ref-number="4" id="idea4" data-nb-words="65" data-nb-chars="388">Děti ale vzaly babičku za&nbsp;ruce, vedly do&nbsp;altánu, kde byl příjemný chlad a&nbsp;pěkná vyhlídka, a&nbsp;posadily ji&nbsp;na&nbsp;židlici. Na&nbsp;pravé straně altánu viděly děti na&nbsp;zbořeniny hradu; pod hradem točilo se&nbsp;do&nbsp;polokruhu údolíčko, jež zavíraly při dolním i&nbsp;horním konci vršky porostlé jedlemi. Na&nbsp;jednom z&nbsp;těchto vršků stál malý kostelíček. Šum vody a&nbsp;zpěv ptactva oživoval jedině panující vůkol tichost.</span></p>
        <p class="chunk" data-nb-ref-number="5" id="chunk5" data-nb-words="136" data-nb-chars="732"><span class="idea" data-nb-ref-number="5" id="idea5" data-nb-words="136" data-nb-chars="732">Jan vzpomněl si&nbsp;na&nbsp;silného Ctibora, ovčáka pána rýznburského; tam dole na&nbsp;louce to&nbsp;bylo, kde ho&nbsp;pán přistihl, jak nesl na&nbsp;ramenou celou i&nbsp;s&nbsp;kořeny vytrhnutou jedli, kterou byl v&nbsp;panském lese ukradl. Když se&nbsp;ho&nbsp;pán ptal, kde ji&nbsp;vzal, upřímně ze&nbsp;své viny se&nbsp;vyznal. Pán mu&nbsp;to&nbsp;odpustil, ba&nbsp;ještě ho&nbsp;pozval na&nbsp;hrad, s&nbsp;dodáním, aby si&nbsp;vzal s&nbsp;sebou pytel, že&nbsp;mu&nbsp;dá&nbsp;tolik poživy, co&nbsp;unese. Ctibor byl ne­omalený, vzal ženě devítiloketní cíchu a&nbsp;šel do&nbsp;zámku, kde mu&nbsp;hrachu a&nbsp;uzených kýt do&nbsp;ní&nbsp;naložili. Pro jeho sílu a&nbsp;upřímnost rytíř si&nbsp;ho&nbsp;zamiloval, a&nbsp;když v&nbsp;Praze veliký turnaj od&nbsp;krále vypsán byl, vzal ho&nbsp;s&nbsp;sebou. Ctibor silou svojí zvítězil nad jedním německým rytířem, nad kterým nikdo zvítězit nemohl, a&nbsp;král udělal ho&nbsp;též rytířem.</span></p>
        <p class="chunk" data-nb-ref-number="6" id="chunk6" data-nb-words="24" data-nb-chars="122"><span class="idea" data-nb-ref-number="6" id="idea6" data-nb-words="24" data-nb-chars="122">Dětem se&nbsp;ta&nbsp;povídka velice líbila a&nbsp;od té&nbsp;doby, co&nbsp;jim starý ovčák ji&nbsp;povídal, měly hrad i&nbsp;louka větší pro ně&nbsp;zajímavosti.</span></p>
        <p class="chunk" data-nb-ref-number="7" id="chunk7" data-nb-words="14" data-nb-chars="72"><span class="idea" data-nb-ref-number="7" id="idea7" data-nb-words="14" data-nb-chars="72">„A&nbsp;jak se&nbsp;to&nbsp;tam jmenuje, co&nbsp;ten kostelíček je, babičko?“ ptal se&nbsp;Vilím.</span></p>
        <p class="chunk" data-nb-ref-number="8" id="chunk8" data-nb-words="19" data-nb-chars="106"><span class="idea" data-nb-ref-number="8" id="idea8" data-nb-words="19" data-nb-chars="106">„To je&nbsp;na&nbsp;Boušíně. Dá-li nám pánbůh zdraví, také se&nbsp;tam jednou podíváme, až&nbsp;tam bude pouť!“ řekla babička.</span></p>
        <p class="chunk" data-nb-ref-number="9" id="chunk9" data-nb-words="18" data-nb-chars="99"><span class="idea" data-nb-ref-number="9" id="idea9" data-nb-words="18" data-nb-chars="99">„A&nbsp;co se&nbsp;tam stalo, babičko?“ ptala se&nbsp;Adélka, která by&nbsp;byla babičku poslouchala od&nbsp;rána do&nbsp;večera.</span></p>
        <p class="chunk" data-nb-ref-number="10" id="chunk10" data-nb-words="11" data-nb-chars="63"><span class="idea" data-nb-ref-number="10" id="idea10" data-nb-words="11" data-nb-chars="63">„Zázrak se&nbsp;tam stal. Nevíte již, jak to&nbsp;jednou Vorša povídala?“</span></p>
        <p class="chunk" data-nb-ref-number="11" id="chunk11" data-nb-words="18" data-nb-chars="105"><span class="idea" data-nb-ref-number="11" id="idea11" data-nb-words="18" data-nb-chars="105">„Nevíme už&nbsp;nic. Povídejte vy&nbsp;nám to, pěkně vás prosíme,“ škemraly děti a&nbsp;babička nedala se&nbsp;dlouho prosit.</span></p>
        <p class="chunk" data-nb-ref-number="12" id="chunk12" data-nb-words="69" data-nb-chars="405"><span class="idea" data-nb-ref-number="12" id="idea12" data-nb-words="69" data-nb-chars="405">„Tedy sedněte hezky na&nbsp;lavici a&nbsp;nevyhýbejte se&nbsp;mi&nbsp;z&nbsp;okna, ať&nbsp;nepřepadnete dolů a&nbsp;nesrazíte vaz. Za&nbsp;tímto vrchem a&nbsp;těmi lesy jsou vesnice Turyň, Litoboř, Slatina, Mečov, Boušín; ty&nbsp;všechny před dávnými časy patřily jednomu rytíři, který se&nbsp;jmenoval Turynský a&nbsp;na Turyni v&nbsp;hradu svém bydlel. Pán ten měl paní a&nbsp;jedinou dcerušku, hezkou dívčičku, ale bohužel byla hluchá i&nbsp;němá, čeho bylo rodičům veliký žal.</span></p>
        <p class="chunk" data-nb-ref-number="13" id="chunk13" data-nb-words="70" data-nb-chars="382"><span class="idea" data-nb-ref-number="13" id="idea13" data-nb-words="70" data-nb-chars="382">Jedenkráte procházela se&nbsp;po&nbsp;hradu ta&nbsp;holčička, a&nbsp;tu si&nbsp;usmyslila podívat se, co&nbsp;dělají ti&nbsp;malí beránkové v&nbsp;boušínském dvorci a&nbsp;jak as&nbsp;vyrostli od&nbsp;té&nbsp;doby, co&nbsp;je&nbsp;neviděla. Musím vám říci, že&nbsp;tenkráte ještě ten kostelíček tu&nbsp;nebyl, ani vesnice, jen dvorec tu&nbsp;byl, v&nbsp;němž čeleď bydlela Turynského pána a&nbsp;kde se&nbsp;chovala jeho stáda. Kolem dokola byl samý les a&nbsp;v&nbsp;lese mnoho divoké zvěře.</span></p>
        <p class="chunk" data-nb-ref-number="14" id="chunk14" data-nb-words="111" data-nb-chars="632"><span class="idea" data-nb-ref-number="14" id="idea14" data-nb-words="111" data-nb-chars="632">Dceruška Turynská byla kolikráte ve&nbsp;dvorci, ale to&nbsp;jela vždy s&nbsp;otcem; myslila bláhová, že&nbsp;když se&nbsp;tam rozběhne, také hned tam bude. Šla tedy, šla, kam ji&nbsp;oči vedly; myslela, cesta jako cesta, byla ještě mladá, nerozumná, jako vy&nbsp;jste. Když ale dlouho už&nbsp;šla, a&nbsp;ještě bílý dvůr neviděla, začínalo jí&nbsp;být ouzko; napadlo jí&nbsp;teprv, co&nbsp;řekne otec a&nbsp;matka, že&nbsp;utekla ze&nbsp;zámku, dostala strach a&nbsp;vrátila se&nbsp;nazpět. Ale když je&nbsp;člověk ve&nbsp;strachu, lehko se&nbsp;pomate, dokonce takové dítě. Spletla si&nbsp;holčina cestu a&nbsp;nepřicházela ani domů, ani do&nbsp;dvorce, dostala se&nbsp;do&nbsp;hustého lesa, kde nebylo ani stopy, ani světla. Teprv poznala, že&nbsp;zabloudila!</span></p>
        <p class="chunk" data-nb-ref-number="15" id="chunk15" data-nb-words="149" data-nb-chars="783"><span class="idea" data-nb-ref-number="15" id="idea15" data-nb-words="149" data-nb-chars="783">Můžete si&nbsp;myslit, jak jí&nbsp;bylo!&nbsp;– Vám by&nbsp;ale přece tak zle nebylo, máte sluch a&nbsp;mluv, čeho děvčátko nemělo. Běhala ve&nbsp;zmatku kříž a&nbsp;kříž, a&nbsp;tím více se&nbsp;pletla. Nakonec i&nbsp;žízeň i&nbsp;hlad ji&nbsp;trápil, nohy ji&nbsp;také bolely, ale to&nbsp;vše nebylo tak hrozné jako strach, který mělo děvče před nocí, zlou zvěří, a&nbsp;ouzkost, která ji&nbsp;tížila, že&nbsp;se&nbsp;otec a&nbsp;matka na&nbsp;ni&nbsp;hněvat budou. Ustrašená, uplakaná octla se&nbsp;najednou u&nbsp;studánky; dychtivě klekla si&nbsp;k&nbsp;ní a&nbsp;napila se; když se&nbsp;pak okolo sebe ohlédla, viděla dvě ušlapané cestičky. Ale nevěděla, kterou se&nbsp;dát, už&nbsp;ji&nbsp;bloudění přestrašilo a&nbsp;naučilo, že&nbsp;nevede každá cestička k&nbsp;domovu. Tu&nbsp;si&nbsp;vzpomněla, že&nbsp;její matka, když v&nbsp;strachu a&nbsp;úzkosti je, vždy do&nbsp;své komůrky jde a&nbsp;se modlí; i&nbsp;klekla tedy na&nbsp;zem holčinka a&nbsp;modlila se, aby ji&nbsp;Pánbůh vyvedl z&nbsp;lesa.</span></p>
        <p class="chunk" data-nb-ref-number="16" id="chunk16" data-nb-words="255" data-nb-chars="1346"><span class="idea" data-nb-ref-number="16" id="idea16" data-nb-words="255" data-nb-chars="1346">I&nbsp;slyší najednou divný zvuk, hučelo a&nbsp;znělo jí&nbsp;to&nbsp;v&nbsp;uších víc a&nbsp;víc, jasněji a&nbsp;jasněji, děvče nevědělo, co&nbsp;se&nbsp;s&nbsp;ní děje, jaké to&nbsp;jsou zvuky; začala se&nbsp;strachy třást a&nbsp;plakat, chtěla utíkat a&nbsp;tu hle, běží k&nbsp;ní z&nbsp;lesa po&nbsp;cestičce bílá ovce, za&nbsp;ní&nbsp;druhá, třetí, čtvrtá, pátá a&nbsp;šestá a&nbsp;více jich, vždy více, až&nbsp;je&nbsp;u&nbsp;studánky celé stádo. Každá ovce měla na&nbsp;krku zvonec, ty&nbsp;zvonce zvoní a&nbsp;děvčátko je&nbsp;slyší! To&nbsp;jsou ovce otcovy a&nbsp;tu běží ovčákův bílý pes a&nbsp;tu přichází Barta ovčák, a&nbsp;děvčátko vykřikne ‚Barto!‘ a&nbsp;běží k&nbsp;němu. Zaradoval se&nbsp;Barta, když slyšel, že&nbsp;slečna mluví a&nbsp;slyší, vzal ji&nbsp;do&nbsp;náručí a&nbsp;pospíchal k&nbsp;dvorci, od&nbsp;něhož nebyli daleko vzdáleni. Byla tam paní Turynská, všecka sklíčená; nevěděli, kam se&nbsp;jim dcera náhle z&nbsp;hradu byla poděla a&nbsp;co se&nbsp;s&nbsp;ní stalo. Rozeslali po&nbsp;lese kdekoho, otec také hledal a&nbsp;paní čekala v&nbsp;bílém dvoře. Můžete si&nbsp;myslit, jakou radost ta&nbsp;maminka měla, Barta dceru přinesl, a&nbsp;ke všemu tomu ještě uzdravenou. Když se&nbsp;i&nbsp;otec vrátil a&nbsp;dcera všecko pověděla, umínili si&nbsp;rodiče, že&nbsp;u&nbsp;té studánky na&nbsp;poděkování Bohu vystaví kostelíček. A&nbsp;to také udělali. Ten kostelíček, co&nbsp;tamto vidíte, je&nbsp;ten samý a&nbsp;ta studánka u&nbsp;něho ta&nbsp;samá studánka, u&nbsp;níž děvče pilo a&nbsp;se modlilo a&nbsp;zde v&nbsp;těch lesích bloudilo. Ale děvčátko už&nbsp;dávno dávničko umřelo, a&nbsp;pan Turynský umřel i&nbsp;paní Turynská, a&nbsp;Barta umřel a&nbsp;zámek na&nbsp;Turyni je&nbsp;zbořen.“</span></p>
        <p class="chunk" data-nb-ref-number="17" id="chunk17" data-nb-words="9" data-nb-chars="41"><span class="idea" data-nb-ref-number="17" id="idea17" data-nb-words="9" data-nb-chars="41">„A&nbsp;kam přišly ovce a&nbsp;pes?“ ptal se&nbsp;Vilím.</span></p>
        <p class="chunk" data-nb-ref-number="18" id="chunk18" data-nb-words="25" data-nb-chars="140"><span class="idea" data-nb-ref-number="18" id="idea18" data-nb-words="25" data-nb-chars="140">„Inu, pes pošel, staré ovce zkapaly, mladé vyrostly a&nbsp;měly zase beránky. A&nbsp;tak to&nbsp;na&nbsp;tom světě chodí, milé děti, jeden zajde, druhý přijde.“</span></p>
        <p class="chunk" data-nb-ref-number="19" id="chunk19" data-nb-words="54" data-nb-chars="315"><span class="idea" data-nb-ref-number="19" id="idea19" data-nb-words="54" data-nb-chars="315">Děti obrátily zraky do&nbsp;údolí, viděly v&nbsp;mysli rytíře jezdit, děvčátko bloudit&nbsp;– a&nbsp;tu hle, najednou vyjíždí z&nbsp;lesa paní na&nbsp;krásném koni, jedouc údolím dolů, za&nbsp;ní&nbsp;podkoní. Paní má&nbsp;tmavý kabátek, dlouhá hnědá sukně visí jí&nbsp;přes třmeny dolů, na&nbsp;hlavě černý klobouček, od&nbsp;něhož vlaje zelený závoj okolo havraních kadeří.</span></p>
        <p class="chunk" data-nb-ref-number="20" id="chunk20" data-nb-words="7" data-nb-chars="55"><span class="idea" data-nb-ref-number="20" id="idea20" data-nb-words="7" data-nb-chars="55">„Babičko, babičko, rytířka, podívej se!“ vykřikly děti.</span></p>
        <p class="chunk" data-nb-ref-number="21" id="chunk21" data-nb-words="19" data-nb-chars="103"><span class="idea" data-nb-ref-number="21" id="idea21" data-nb-words="19" data-nb-chars="103">„I&nbsp;co vám napadá, což jsou nějaké rytířky? To&nbsp;je&nbsp;paní kněžna,“ řekla babička, podívajíc se&nbsp;z&nbsp;okna dolů.</span></p>
        <p class="chunk" data-nb-ref-number="22" id="chunk22" data-nb-words="12" data-nb-chars="63"><span class="idea" data-nb-ref-number="22" id="idea22" data-nb-words="12" data-nb-chars="63">Děti se&nbsp;skoro mrzely, že&nbsp;to&nbsp;nebyla rytířka, jak si&nbsp;ony myslily.</span></p>
        <p class="chunk" data-nb-ref-number="23" id="chunk23" data-nb-words="8" data-nb-chars="48"><span class="idea" data-nb-ref-number="23" id="idea23" data-nb-words="8" data-nb-chars="48">„Paní kněžna jede k&nbsp;nám nahoru!“ volali všickni.</span></p>
        <p class="chunk" data-nb-ref-number="24" id="chunk24" data-nb-words="10" data-nb-chars="56"><span class="idea" data-nb-ref-number="24" id="idea24" data-nb-words="10" data-nb-chars="56">„Kdoví co&nbsp;vidíte; jak by&nbsp;sem kůň vylezl,“ řekla babička.</span></p>
        <p class="chunk" data-nb-ref-number="25" id="chunk25" data-nb-words="10" data-nb-chars="61"><span class="idea" data-nb-ref-number="25" id="idea25" data-nb-words="10" data-nb-chars="61">„Opravdu, Orland leze jako kočka; jen se&nbsp;podívej!“ volal Jan.</span></p>
        <p class="chunk" data-nb-ref-number="26" id="chunk26" data-nb-words="22" data-nb-chars="132"><span class="idea" data-nb-ref-number="26" id="idea26" data-nb-words="22" data-nb-chars="132">„Dej mi&nbsp;pokoj, ani to&nbsp;vidět nechci. Ty&nbsp;vrchnosti mají divné vyražení,“ povídala si&nbsp;babička, zdržujíc děti, aby se&nbsp;nevyhýbaly z&nbsp;okna.</span></p>
        <p class="chunk" data-nb-ref-number="27" id="chunk27" data-nb-words="25" data-nb-chars="149"><span class="idea" data-nb-ref-number="27" id="idea27" data-nb-words="25" data-nb-chars="149">Netrvalo to&nbsp;dlouho, kněžna byla nahoře. Lehce svezla se&nbsp;z&nbsp;koně, hodila dlouhou sukni přes rámě a&nbsp;vešla do&nbsp;altánku. Babička vstala, uctivě ji&nbsp;vítajíc.</span></p>
        <p class="chunk" data-nb-ref-number="28" id="chunk28" data-nb-words="10" data-nb-chars="67"><span class="idea" data-nb-ref-number="28" id="idea28" data-nb-words="10" data-nb-chars="67">„To je&nbsp;rodina Proškovic?“ ptala se&nbsp;kněžna, přehlédnouc tváře dítek.</span></p>
        <p class="chunk" data-nb-ref-number="29" id="chunk29" data-nb-words="6" data-nb-chars="48"><span class="idea" data-nb-ref-number="29" id="idea29" data-nb-words="6" data-nb-chars="48">„Ano, milostivá paní, jest!“ odpověděla babička.</span></p>
        <p class="chunk" data-nb-ref-number="30" id="chunk30" data-nb-words="4" data-nb-chars="27"><span class="idea" data-nb-ref-number="30" id="idea30" data-nb-words="4" data-nb-chars="27">„Tys jistě jejich babička?“</span></p>
        <p class="chunk" data-nb-ref-number="31" id="chunk31" data-nb-words="6" data-nb-chars="41"><span class="idea" data-nb-ref-number="31" id="idea31" data-nb-words="6" data-nb-chars="41">„Jsem, milostivá paní, matka jich matky.“</span></p>
        <p class="chunk" data-nb-ref-number="32" id="chunk32" data-nb-words="32" data-nb-chars="206"><span class="idea" data-nb-ref-number="32" id="idea32" data-nb-words="32" data-nb-chars="206">„Můžeš mít radost, máš to&nbsp;zdravá vnoučata. Jestlipak ale, vy&nbsp;děti, také posloucháte svou babičku?“ ptala se&nbsp;kněžna dětí, které z&nbsp;ní oka nespouštěly. Na&nbsp;její otázku ale sklopily oči šeptajíce: „Posloucháme.“</span></p>
        <p class="chunk" data-nb-ref-number="33" id="chunk33" data-nb-words="18" data-nb-chars="95"><span class="idea" data-nb-ref-number="33" id="idea33" data-nb-words="18" data-nb-chars="95">„No, ujde to&nbsp;s&nbsp;nimi; někdy ovšem ale co&nbsp;dělat, vždyť jsme my&nbsp;také lepší nebyly,“ řekla babička.</span></p>
        <p class="chunk" data-nb-ref-number="34" id="chunk34" data-nb-words="58" data-nb-chars="348"><span class="idea" data-nb-ref-number="34" id="idea34" data-nb-words="58" data-nb-chars="348">Kněžna se&nbsp;usmála; vidouc stát na&nbsp;lavici košíček jahod, ptala se, kde je&nbsp;děti nasbíraly. Babička hned pobídla Barunku řkouc: „Jdi, děvečko, podej milostivé kněžně. Jsou čerstvé, děti je&nbsp;po&nbsp;cestě nasbíraly, snad přijdou milostivé paní k&nbsp;chuti. Když jsem mladá byla, také jsem to&nbsp;ovoce ráda jídala, ale co&nbsp;mi&nbsp;děcko umřelo, nevzala jsem žádnou do&nbsp;úst.“</span></p>
        <p class="chunk" data-nb-ref-number="35" id="chunk35" data-nb-words="11" data-nb-chars="64"><span class="idea" data-nb-ref-number="35" id="idea35" data-nb-words="11" data-nb-chars="64">„A&nbsp;proč?“ ptala se&nbsp;kněžna, berouc od&nbsp;Barunky košíček s&nbsp;jahodami.</span></p>
        <p class="chunk" data-nb-ref-number="36" id="chunk36" data-nb-words="82" data-nb-chars="453"><span class="idea" data-nb-ref-number="36" id="idea36" data-nb-words="82" data-nb-chars="453">„To je&nbsp;tak mezi námi, milostivá paní, jak umře matce dítě, nejí do&nbsp;svatého Jana Křtitele ani třešně, ani jahody. To&nbsp;prý chodí Panna Maria po&nbsp;nebi a&nbsp;rozdává to&nbsp;ovoce těm malým dítkám. Kterého dítěte matka ale zdrženlivá nebyla a&nbsp;od toho ovoce jedla, tomu řekne Panna Maria: ‚Vidíš, holátko, na&nbsp;tebe se&nbsp;málo dostalo, matka ti&nbsp;to&nbsp;snědla.‘ Proto se&nbsp;zdržujou matky od&nbsp;požití toho ovoce. No, a&nbsp;když se&nbsp;zdrží do&nbsp;Jana, zdrží se&nbsp;po&nbsp;Janě taky,“ doslovila babička.</span></p>
        <p class="chunk" data-nb-ref-number="37" id="chunk37" data-nb-words="33" data-nb-chars="203"><span class="idea" data-nb-ref-number="37" id="idea37" data-nb-words="33" data-nb-chars="203">Kněžna držela v&nbsp;prstech jahodu, sladkou, červenou jako její krásný ret, ale při babiččině řeči položila ji&nbsp;mimovolně nazpět do&nbsp;košíku řkouc: „Nemohu nyní jíst, a&nbsp;vy, dítky, neměly byste ničeho na&nbsp;cestu.“</span></p>
        <p class="chunk" data-nb-ref-number="38" id="chunk38" data-nb-words="27" data-nb-chars="160"><span class="idea" data-nb-ref-number="38" id="idea38" data-nb-words="27" data-nb-chars="160">„I&nbsp;to nic nedělá, paní kněžno, jen jezte anebo si&nbsp;je&nbsp;vezměte domů i&nbsp;s&nbsp;košíčkem, my&nbsp;si&nbsp;nasbíráme jiných,“ rychle namítla Barunka, odstrkujíc podávaný jí&nbsp;košíček.</span></p>
        <p class="chunk" data-nb-ref-number="39" id="chunk39" data-nb-words="24" data-nb-chars="159"><span class="idea" data-nb-ref-number="39" id="idea39" data-nb-words="24" data-nb-chars="159">„Přijímám tedy váš dárek,“ řekla kněžna usmívajíc se&nbsp;prostosrdečnému děvčeti, „zítra ale přijďte si&nbsp;pro košíček do&nbsp;zámku a&nbsp;babičku přiveďte s&nbsp;sebou, rozumíte?“</span></p>
        <p class="chunk" data-nb-ref-number="40" id="chunk40" data-nb-words="51" data-nb-chars="322"><span class="idea" data-nb-ref-number="40" id="idea40" data-nb-words="51" data-nb-chars="322">„Přijdeme, přijdeme,“ přisvědčily děti právě tak, jako to&nbsp;dělaly, když je&nbsp;zvala panímáma do&nbsp;mlýna. Babička chtěla cosi namítat, ale už&nbsp;nebylo platno nic, kněžna zlehka babičce se&nbsp;uklonila, usmála se&nbsp;na&nbsp;děti a&nbsp;z&nbsp;altánu vystoupila. Košík podavši podkonímu vyhoupla se&nbsp;na&nbsp;Orlanda a&nbsp;zmizela mezi stromovím jako krásné zjevení.</span></p>
        <p class="chunk" data-nb-ref-number="41" id="chunk41" data-nb-words="17" data-nb-chars="98"><span class="idea" data-nb-ref-number="41" id="idea41" data-nb-words="17" data-nb-chars="98">„Babičko, já&nbsp;se&nbsp;těším do&nbsp;zámku! Tatínek říká, že&nbsp;tam má&nbsp;paní kněžna krásné obrazy!“ řekla Barunka.</span></p>
        <p class="chunk" data-nb-ref-number="42" id="chunk42" data-nb-words="19" data-nb-chars="105"><span class="idea" data-nb-ref-number="42" id="idea42" data-nb-words="19" data-nb-chars="105">„A&nbsp;je tam prý papoušek a&nbsp;ten mluví. Počkejte, babičko, to&nbsp;se&nbsp;podivíte!“ zvolal Jan, tleskaje si&nbsp;do&nbsp;rukou.</span></p>
        <p class="chunk" data-nb-ref-number="43" id="chunk43" data-nb-words="19" data-nb-chars="106"><span class="idea" data-nb-ref-number="43" id="idea43" data-nb-words="19" data-nb-chars="106">Malá Adélka se&nbsp;ale podívala po&nbsp;sobě a&nbsp;povídala babičce: „To si&nbsp;nenechám tyhle šaty, viďte že&nbsp;ne, babičko?“</span></p>
        <p class="chunk" data-nb-ref-number="44" id="chunk44" data-nb-words="26" data-nb-chars="145"><span class="idea" data-nb-ref-number="44" id="idea44" data-nb-words="26" data-nb-chars="145">„I&nbsp;pro pána krále, vždyť pak jsem si&nbsp;toho děvčete ani nevšimla. Ty&nbsp;jsi krásná, co&nbsp;jsi dělala?“ křižovala se&nbsp;babička vidouc, jak je&nbsp;děvče zmazané.</span></p>
        <p class="chunk" data-nb-ref-number="45" id="chunk45" data-nb-words="14" data-nb-chars="78"><span class="idea" data-nb-ref-number="45" id="idea45" data-nb-words="14" data-nb-chars="78">„Já za&nbsp;to&nbsp;nemohu, Jan mne strčil, upadla jsem do&nbsp;jahod,“ omlouvala se&nbsp;malinká.</span></p>
        <p class="chunk" data-nb-ref-number="46" id="chunk46" data-nb-words="45" data-nb-chars="269"><span class="idea" data-nb-ref-number="46" id="idea46" data-nb-words="45" data-nb-chars="269">„Vy dva se&nbsp;jen kočkujete vždy. To&nbsp;si&nbsp;paní kněžna pomyslila o&nbsp;vás čistou věc, řekne, že&nbsp;jste diblíci. Teď ale pojďte, ať&nbsp;přijdeme k&nbsp;myslivcovům. To&nbsp;vám ale povídám, vy&nbsp;chlapci, budete-li zase dovádět, jako to&nbsp;děláváte, nevezmu vás vícekrát s&nbsp;sebou,“ přikazovala babička.</span></p>
        <p class="chunk" data-nb-ref-number="47" id="chunk47" data-nb-words="7" data-nb-chars="49"><span class="idea" data-nb-ref-number="47" id="idea47" data-nb-words="7" data-nb-chars="49">„I&nbsp;my budeme hodní, babičko,“ ujišťovali chlapci.</span></p>
        <p class="chunk" data-nb-ref-number="48" id="chunk48" data-nb-words="11" data-nb-chars="79"><span class="idea" data-nb-ref-number="48" id="idea48" data-nb-words="11" data-nb-chars="79">„Uvidíme,“ povídala si&nbsp;babička, kráčejíc za&nbsp;dětmi lesním chod­níkem k&nbsp;myslivně.</span></p>
        <p class="chunk" data-nb-ref-number="49" id="chunk49" data-nb-words="163" data-nb-chars="981"><span class="idea" data-nb-ref-number="49" id="idea49" data-nb-words="163" data-nb-chars="981">Nešly daleko a&nbsp;octnuly se&nbsp;mezi listnatým stromovím, skrze něž viděly již bílý dvorec a&nbsp;myslivnu před sebou. Před stavením bylo prostranství zelené, ohrazené, posázené lípami a&nbsp;kaštany, pod nimiž bylo několik laviček a&nbsp;stolků v&nbsp;zemi upevněných. Po&nbsp;trávě procházeli pávi, o&nbsp;nichž babička říkala, že&nbsp;mají andělské peří, ďábelský křik a&nbsp;zlodějský krok, hejno kropenatých, krhavých perlin a&nbsp;bílí králíci seděli v&nbsp;trávě, stříhali ušima, na&nbsp;každý hluk bojácně se&nbsp;rozprchnuvše. Pěkná srna s&nbsp;červeným obojkem ležela na&nbsp;zápraží a&nbsp;několik psů toulalo se&nbsp;po&nbsp;dvoře. Sotvaže na&nbsp;ně&nbsp;děti křikly, radostně zaštěkli, přiskákali k&nbsp;dětem, začali do&nbsp;kruhu běhat a&nbsp;div je&nbsp;samou radostí na&nbsp;zem nepovalili. Také srna na&nbsp;zavolání Adélčino přišla a&nbsp;svým modrým okem tak mile na&nbsp;děvčátko hleděla, jako by&nbsp;chtěla říci: „Ach, tys to, co&nbsp;mně dobrá sousta nosíš, vítám tě!“ Adélka jí&nbsp;to&nbsp;musela na&nbsp;očích vidět, protože honem do&nbsp;kapsičky sáhla a&nbsp;kousek žemle srně podala, kterou tato vzala, běžíc pak za&nbsp;děvčátkem.</span></p>
        <p class="chunk" data-nb-ref-number="50" id="chunk50" data-nb-words="110" data-nb-chars="647"><span class="idea" data-nb-ref-number="50" id="idea50" data-nb-words="110" data-nb-chars="647">„Co vás všickni všudy berou, vy&nbsp;roto!“ volal odkudsi hlas a&nbsp;za chvíli vyšel z&nbsp;komory myslivec v&nbsp;lehkém zeleném kabátu, domácí čepičku na&nbsp;hlavě. „I&nbsp;toť jsou milí hosté,“ zvolal vida babičku; „vítáme&nbsp;– jen dál. Hektore, Diano, Amino, půjdete! Vždyť není svého slova slyšet,“ obořil se&nbsp;na&nbsp;psy. Babička vešla do&nbsp;stavení, nad jehož vchodem byly veliké jelení parohy. V&nbsp;síni viselo několik pušek, ale hodně vysoko, aby jich dítě dosáhnout nemohlo. Babička se&nbsp;velmi bála pušky, i&nbsp;když nabita nebyla, a&nbsp;když se&nbsp;jí&nbsp;pan myslivec smál, říkala: „Kdož může vědět, co&nbsp;se&nbsp;mu&nbsp;stane, čert nespí!“&nbsp;– „Pravda,“ říkal myslivec, „když pánbůh dopustí, i&nbsp;motyka spustí.“</span></p>
        <p class="chunk" data-nb-ref-number="51" id="chunk51" data-nb-words="70" data-nb-chars="391"><span class="idea" data-nb-ref-number="51" id="idea51" data-nb-words="70" data-nb-chars="391">Babička odpustila panu myslivci, když ji&nbsp;začasté poškádlil, jen když nebral v&nbsp;její přítomnosti jméno boží nadarmo a&nbsp;když neklel; to&nbsp;babička nemohla slyšet, hned si&nbsp;uši zacpala řkouc: „No, nač je&nbsp;to&nbsp;potřeba, ta&nbsp;nevymáchaná huba&nbsp;– aby člověk po&nbsp;vás vykropil.“ Pan myslivec měl babičku rád, a&nbsp;proto se&nbsp;před ní&nbsp;měl na&nbsp;pozoru, aby nezavadil o&nbsp;čerta, který, jak on&nbsp;říkal, maně se&nbsp;mu&nbsp;do&nbsp;řeči plete.</span></p>
        <p class="chunk" data-nb-ref-number="52" id="chunk52" data-nb-words="16" data-nb-chars="87"><span class="idea" data-nb-ref-number="52" id="idea52" data-nb-words="16" data-nb-chars="87">„A&nbsp;kde máte paní kmotru?“ ptala se&nbsp;babička, když vešli do&nbsp;světnice a&nbsp;nikoho tam nebylo.</span></p>
        <p class="chunk" data-nb-ref-number="53" id="chunk53" data-nb-words="22" data-nb-chars="124"><span class="idea" data-nb-ref-number="53" id="idea53" data-nb-words="22" data-nb-chars="124">„Jen se&nbsp;posaďte, hned ji&nbsp;zavolám; to&nbsp;víte, ona vždy jen jako kvočna mezi kuřaty se&nbsp;batolí,“ řekl myslivec, jda zavolat ženu.</span></p>
        <p class="chunk" data-nb-ref-number="54" id="chunk54" data-nb-words="76" data-nb-chars="439"><span class="idea" data-nb-ref-number="54" id="idea54" data-nb-words="76" data-nb-chars="439">Chlapci se&nbsp;postavili u&nbsp;skříně, v&nbsp;níž se&nbsp;leskly pušky a&nbsp;lovecké nože, a&nbsp;děvčata hrály se&nbsp;srnou, která s&nbsp;nimi do&nbsp;pokoje vběhla; babička ale, přehlídnouc jedním pohledem celý ten přívětivý, čistě uspořádaný pokoj, povídala si. „To je&nbsp;pravda, ať&nbsp;sem přijde člověk ve&nbsp;svátek nebo v&nbsp;pátek, vždy je&nbsp;všecko jako sklo,“ a&nbsp;když jí&nbsp;padla do&nbsp;oka příze, která svázána a&nbsp;znamením opatřena u&nbsp;kamen na&nbsp;lavici ležela, přikročila blíže a&nbsp;prohlížela předivo.</span></p>
        <p class="chunk" data-nb-ref-number="55" id="chunk55" data-nb-words="61" data-nb-chars="376"><span class="idea" data-nb-ref-number="55" id="idea55" data-nb-words="61" data-nb-chars="376">Vtom se&nbsp;otevřely dveře a&nbsp;do nich vkročila paní ještě dost mladá, v&nbsp;čistém domácím obleku, bílý čepeček na&nbsp;hlavě; na&nbsp;ruce nesla malé rusovlasé děvčátko. Srdečně babičku i&nbsp;děti vítala a&nbsp;na její jasné, přívětivé tváři bylo vidět, že&nbsp;má&nbsp;vskutku radost. „Byla jsem polívat plátno. Mám radost, letos bude bělounké jako labuť,“ pravila myslivcová, omlouvajíc se&nbsp;ze&nbsp;své nepřítomnosti.</span></p>
        <p class="chunk" data-nb-ref-number="56" id="chunk56" data-nb-words="35" data-nb-chars="200"><span class="idea" data-nb-ref-number="56" id="idea56" data-nb-words="35" data-nb-chars="200">„To je&nbsp;vidět pilnost,“ řekla babička, „kus na&nbsp;bělidle, a&nbsp;tu se&nbsp;už&nbsp;zase chystá tkalcovi. Tuhleto bude pláténko jak pergamen. Jen aby vám je&nbsp;dobře udělal a&nbsp;neošidil vás. Jste spokojena se&nbsp;svým tkalcem?“</span></p>
        <p class="chunk" data-nb-ref-number="57" id="chunk57" data-nb-words="10" data-nb-chars="62"><span class="idea" data-nb-ref-number="57" id="idea57" data-nb-words="10" data-nb-chars="62">„I&nbsp;to víte, milá babičko, on&nbsp;každý ošidí,“ pravila myslivcová.</span></p>
        <p class="chunk" data-nb-ref-number="58" id="chunk58" data-nb-words="32" data-nb-chars="185"><span class="idea" data-nb-ref-number="58" id="idea58" data-nb-words="32" data-nb-chars="185">„I&nbsp;vy ženské, rád bych věděl, jak by&nbsp;vás tkadlec ošidil, vždyť to&nbsp;máte všecko vypočteno,“ smál se&nbsp;myslivec. „A&nbsp;přece si&nbsp;sedněte a&nbsp;nestůjte!“ pobízel babičku, které se&nbsp;nechtělo od&nbsp;příze.</span></p>
        <p class="chunk" data-nb-ref-number="59" id="chunk59" data-nb-words="25" data-nb-chars="157"><span class="idea" data-nb-ref-number="59" id="idea59" data-nb-words="25" data-nb-chars="157">„I&nbsp;vždyť je&nbsp;dost času,“ pravila babička, berouc za&nbsp;ruku malou Aninku, kterou byla paní myslivcová k&nbsp;lavici postavila, by&nbsp;nepadla, neboť začínala teprv běhat.</span></p>
        <p class="chunk" data-nb-ref-number="60" id="chunk60" data-nb-words="77" data-nb-chars="436"><span class="idea" data-nb-ref-number="60" id="idea60" data-nb-words="77" data-nb-chars="436">Jak paní domácí ode dveří odstoupila, objevili se&nbsp;za&nbsp;jejími zády dva opálení chlapci, jeden světlovlasý po&nbsp;matce, druhý černohlávek po&nbsp;otci. Byli se&nbsp;sice s&nbsp;matkou s&nbsp;celou chutí do&nbsp;dveří přihnali, ale když se&nbsp;pustila matka s&nbsp;babičkou do&nbsp;řeči, nevěděli honem jak a&nbsp;co dětem říci, začali se&nbsp;stydět a&nbsp;schovali se&nbsp;za&nbsp;máminy sukně. „Copak vy&nbsp;sojáci,“ začal otec, „to je&nbsp;způsob vlézt za&nbsp;mámu, když máte hosty vítat? Hned podejte babičce ruku.“</span></p>
        <p class="chunk" data-nb-ref-number="61" id="chunk61" data-nb-words="42" data-nb-chars="246"><span class="idea" data-nb-ref-number="61" id="idea61" data-nb-words="42" data-nb-chars="246">Hoši ochotně postoupili k&nbsp;babičce, ruce jí&nbsp;podávajíce; babička jim do&nbsp;nich naložila jablek. „Tu máte a&nbsp;hrejte si, a&nbsp;podruhé se&nbsp;nestyďte; to&nbsp;se&nbsp;na&nbsp;hochy nesluší, držet se&nbsp;máminých faldů,“ napomínala babička a&nbsp;hoši sklopili oči a&nbsp;koukali na&nbsp;jablka.</span></p>
        <p class="chunk" data-nb-ref-number="62" id="chunk62" data-nb-words="55" data-nb-chars="310"><span class="idea" data-nb-ref-number="62" id="idea62" data-nb-words="55" data-nb-chars="310">„A&nbsp;teď alou ven,“ rozkázal táta; „ukažte dětem výra a&nbsp;hoďte mu&nbsp;sojku, co&nbsp;jsem dnes zastřelil; ukažte jim mladá štěňata a&nbsp;mladé bažanty. Ale ať&nbsp;mi&nbsp;mezi tou drůbeží nelítáte jako jestřábi, sice vás&nbsp;–“ Tento dodatek děti již neslyšely, neboť sotvaže řekl otec: „Alou ven!“, již se&nbsp;to&nbsp;hrnulo jedním valem ze&nbsp;dveří.</span></p>
        <p class="chunk" data-nb-ref-number="63" id="chunk63" data-nb-words="16" data-nb-chars="78"><span class="idea" data-nb-ref-number="63" id="idea63" data-nb-words="16" data-nb-chars="78">„To je&nbsp;hon!“ smál se&nbsp;myslivec, ale bylo vidět, že&nbsp;mu&nbsp;ten hon není proti mysli.</span></p>
        <p class="chunk" data-nb-ref-number="64" id="chunk64" data-nb-words="7" data-nb-chars="44"><span class="idea" data-nb-ref-number="64" id="idea64" data-nb-words="7" data-nb-chars="44">„Děti jsou děti, mladá krev!“ řekla babička.</span></p>
        <p class="chunk" data-nb-ref-number="65" id="chunk65" data-nb-words="47" data-nb-chars="269"><span class="idea" data-nb-ref-number="65" id="idea65" data-nb-words="47" data-nb-chars="269">„Jen kdyby ti&nbsp;chlapci tak diví nebyli. Ale věřte, babičko, že&nbsp;mi&nbsp;sedí strach celý den v&nbsp;zádech. To&nbsp;vám to&nbsp;jen po&nbsp;líčkách leze, po&nbsp;stromech, kotrmelce dělá, kalhoty trhá až&nbsp;hrůza povídat. Děkuju Hospodinu za&nbsp;to&nbsp;dobré děvče, to&nbsp;je&nbsp;dobrá hodina,“ povídala paní myslivcová.</span></p>
        <p class="chunk" data-nb-ref-number="66" id="chunk66" data-nb-words="36" data-nb-chars="215"><span class="idea" data-nb-ref-number="66" id="idea66" data-nb-words="36" data-nb-chars="215">„Co chcete, paní kmotra, po&nbsp;matce dcera, po&nbsp;otci syn se&nbsp;poznává,“ prohodila babička. Paní domácí s&nbsp;usmáním podala dcerušku manželi, aby ji&nbsp;trochu pochoval; „jen co&nbsp;bych přinesla něco k&nbsp;snědku, hned tu&nbsp;budu,“ dodala.</span></p>
        <p class="chunk" data-nb-ref-number="67" id="chunk67" data-nb-words="29" data-nb-chars="163"><span class="idea" data-nb-ref-number="67" id="idea67" data-nb-words="29" data-nb-chars="163">„Dobrá žena,“ řekl myslivec, když vyšla ze&nbsp;dveří, „hřích jí&nbsp;ublížit, jen kdyby neměla ustavičně strach, že&nbsp;se&nbsp;ti&nbsp;kluci zabijou; co&nbsp;do&nbsp;hocha, když není v&nbsp;něm ohně?“</span></p>
        <p class="chunk" data-nb-ref-number="68" id="chunk68" data-nb-words="27" data-nb-chars="158"><span class="idea" data-nb-ref-number="68" id="idea68" data-nb-words="27" data-nb-chars="158">„Všeho moc škodí, pane kmotře, kdyby jim dal člověk celou vůli, ono by&nbsp;to&nbsp;po&nbsp;hlavách chodilo,“ povídala babička, ačkoliv se&nbsp;ne&nbsp;vždy dle těch slov zachovávala.</span></p>
        <p class="chunk" data-nb-ref-number="69" id="chunk69" data-nb-words="36" data-nb-chars="224"><span class="idea" data-nb-ref-number="69" id="idea69" data-nb-words="36" data-nb-chars="224">Netrvalo dlouho a&nbsp;do dveří vešla hospodyně s&nbsp;plnýma rukama. Na&nbsp;dubovém stole octnul se&nbsp;bílý ubrousek, majolikové talíře, nože se&nbsp;střenkami ze&nbsp;srnčích parohů, octly se&nbsp;tam jahody, vaječníky, smetana, chléb, med, máslo i&nbsp;pivo.</span></p>
        <p class="chunk" data-nb-ref-number="70" id="chunk70" data-nb-words="68" data-nb-chars="431"><span class="idea" data-nb-ref-number="70" id="idea70" data-nb-words="68" data-nb-chars="431">Hospodyně vzala babičce vřetánko z&nbsp;rukou řkouc. „Ted nechte přádla, babičko, a&nbsp;berte si. Ukrojte si&nbsp;chlebíček, namažte. Máslo je&nbsp;dnes tlučené, pivo je&nbsp;nekřtěné. Vaječníky nejsou tuze kalé, upekla jsem je&nbsp;dnes jen nazdařbůh, ale když přijde cos člověku znenadání, chutná to. Jahody vy&nbsp;nejíte, ale děti rády, když jim je&nbsp;poleju smetanou.“ Tak pobízela paní myslivcová a&nbsp;přitom krájela krajíc za&nbsp;krajícem, mazala máslem, kapala medem.</span></p>
        <p class="chunk" data-nb-ref-number="71" id="chunk71" data-nb-words="34" data-nb-chars="193"><span class="idea" data-nb-ref-number="71" id="idea71" data-nb-words="34" data-nb-chars="193">Babička náhle, jako by&nbsp;si&nbsp;na&nbsp;něco byla vzpomněla, plácla se&nbsp;do&nbsp;čela řkouc: „To je&nbsp;stará hlava nepamětlivá! Vidíte, ani mi&nbsp;ještě nenapadlo povědít vám, že&nbsp;jsme mluvily v&nbsp;altánku s&nbsp;paní kněžnou.“</span></p>
        <p class="chunk" data-nb-ref-number="72" id="chunk72" data-nb-words="23" data-nb-chars="129"><span class="idea" data-nb-ref-number="72" id="idea72" data-nb-words="23" data-nb-chars="129">„Není divu, vždyť pak ty&nbsp;děti člověka tím křikem zpitomí,“ řekla paní myslivcová, on&nbsp;ale hned se&nbsp;ptal, co&nbsp;jim paní kněžna říkala.</span></p>
        <p class="chunk" data-nb-ref-number="73" id="chunk73" data-nb-words="14" data-nb-chars="112"><span class="idea" data-nb-ref-number="73" id="idea73" data-nb-words="14" data-nb-chars="112">„Nepovídejte, babičko, dokud se&nbsp;nevrátím,“ prosila myslivcová; „musím dříve děti spokojit, aby trochu poseděly.“</span></p>
        <p class="chunk" data-nb-ref-number="74" id="chunk74" data-nb-words="85" data-nb-chars="482"><span class="idea" data-nb-ref-number="74" id="idea74" data-nb-words="85" data-nb-chars="482">Děti zrejdily zatím kde co&nbsp;a&nbsp;chlapci myslivcovi, Franěk a&nbsp;Bertík, všude v&nbsp;čele a&nbsp;všecko jim vykládali. Právě stály před domem na&nbsp;trávě a&nbsp;malá Amina prováděla před nimi svoje umění, skákajíc přes hůl a&nbsp;přinášejíc hozené jí&nbsp;věci v&nbsp;tlamě, když se&nbsp;zjevila na&nbsp;prahu matka, volajíc je&nbsp;k&nbsp;svačině. Nedaly se&nbsp;dvakrát volat. „Sedněte hezky pod stromy, jezte a&nbsp;neumažte se&nbsp;příliš!“ napomínala je, rozkládajíc jim jídlo na&nbsp;stolky. Děti sedly a&nbsp;okolo nich postavili se&nbsp;psi a&nbsp;čuměli jim do&nbsp;tváře.</span></p>
        <p class="chunk" data-nb-ref-number="75" id="chunk75" data-nb-words="26" data-nb-chars="153"><span class="idea" data-nb-ref-number="75" id="idea75" data-nb-words="26" data-nb-chars="153">Když přišla paní myslivcová zase do&nbsp;světnice, prosila babičku, aby povídala o&nbsp;kněžně, a&nbsp;babička pověděla vše slovo od&nbsp;slova, jak a&nbsp;kterak v&nbsp;altánku bylo.</span></p>
        <p class="chunk" data-nb-ref-number="76" id="chunk76" data-nb-words="41" data-nb-chars="234"><span class="idea" data-nb-ref-number="76" id="idea76" data-nb-words="41" data-nb-chars="234">„Vždycky to&nbsp;říkám, že&nbsp;má&nbsp;dobré srdce,“ ozvala se&nbsp;myslivcová. „Kdykoliv sem přijede, vždy se&nbsp;ptá, co&nbsp;dělají děti, a&nbsp;malou Anušku políbí na&nbsp;čelo. Kdo má&nbsp;děti rád, je&nbsp;dobrý člověk. Ale to&nbsp;služebnictvo ji&nbsp;roznáší, jako by&nbsp;kdovíjaká byla.“</span></p>
        <p class="chunk" data-nb-ref-number="77" id="chunk77" data-nb-words="10" data-nb-chars="60"><span class="idea" data-nb-ref-number="77" id="idea77" data-nb-words="10" data-nb-chars="60">„Čiň čertu dobře, peklem se&nbsp;ti&nbsp;odslouží,“ ozvala se&nbsp;babička.</span></p>
        <p class="chunk" data-nb-ref-number="78" id="chunk78" data-nb-words="165" data-nb-chars="868"><span class="idea" data-nb-ref-number="78" id="idea78" data-nb-words="165" data-nb-chars="868">„Tak, tak, babičko,“ pravil myslivec, „pravdivé to&nbsp;přísloví. To&nbsp;je&nbsp;má&nbsp;řeč, nemuseli bychom si&nbsp;lepší paní přát, kdyby neměla těch drábů okolo sebe, ti&nbsp;ji&nbsp;štvou a&nbsp;lhou jí. A&nbsp;není ta&nbsp;čeládka k&nbsp;ničemu na&nbsp;světě nežli Pánubohu den ukrádat. Když to&nbsp;tak všecko, babičko, na&nbsp;světě pozoruju, myslím si&nbsp;kolikrát: kdyby do&nbsp;vás tisíc&nbsp;– karlátek uhodilo!&nbsp;– Není-li to&nbsp;k&nbsp;zlosti, když si&nbsp;pomyslím, když takový halama, který nic neumí, k&nbsp;ničemu není, než aby za&nbsp;vozem stál jako dřevěný panák a&nbsp;v&nbsp;pokoji dřepět, že&nbsp;ten tolik má&nbsp;co&nbsp;já; že&nbsp;ten více platí než já, který musím v&nbsp;dešti, v&nbsp;blátě, v&nbsp;sněhu cachtat po&nbsp;lesích, ve&nbsp;dne v&nbsp;noci s&nbsp;pytláky se&nbsp;hrdlit a&nbsp;za všecko tu&nbsp;stát a&nbsp;všecko obstarávat. Nemám nač naříkat, jsem spokojen, když mi&nbsp;ale přijde takový fouňa sem a&nbsp;vyhrnuje po&nbsp;mně nosem, tu&nbsp;bych mu, namoutě kuši&nbsp;– ale darmo se&nbsp;zlobit.“ A&nbsp;pan myslivec vzal sklenici a&nbsp;napil se&nbsp;na&nbsp;zlost.</span></p>
        <p class="chunk" data-nb-ref-number="79" id="chunk79" data-nb-words="28" data-nb-chars="138"><span class="idea" data-nb-ref-number="79" id="idea79" data-nb-words="28" data-nb-chars="138">„Ale jestlipak ta&nbsp;paní o&nbsp;všem ví, co&nbsp;se&nbsp;děje, a&nbsp;proč si&nbsp;nevezme někdo to&nbsp;srdce a&nbsp;neřekne jí, když se&nbsp;mu&nbsp;křivda stane?“ zeptala se&nbsp;babička.</span></p>
        <p class="chunk" data-nb-ref-number="80" id="chunk80" data-nb-words="85" data-nb-chars="414"><span class="idea" data-nb-ref-number="80" id="idea80" data-nb-words="85" data-nb-chars="414">„I&nbsp;šlaka, kdožpak se&nbsp;rád spálí? Já&nbsp;s&nbsp;ní mnohdy mluvívám a&nbsp;mohl bych říci to, ale vždy si&nbsp;myslím: Fraňku, mlč, ať&nbsp;se&nbsp;to&nbsp;na&nbsp;tebe nesveze. A&nbsp;konečně ona by&nbsp;mi&nbsp;to&nbsp;nemusela věřit, zeptá se&nbsp;těch vyšších, a&nbsp;tu to&nbsp;máte, je&nbsp;po&nbsp;všem. Ti&nbsp;drží při sobě, to&nbsp;je&nbsp;nerozdílná ruka. Mluvil jsem s&nbsp;ní před několika dny, chodila po&nbsp;lese s&nbsp;tím cizím knížetem, co&nbsp;tu&nbsp;je. Potkali kdesi Viktorku a&nbsp;ptali se&nbsp;mne na&nbsp;ni; kněžna se&nbsp;jí&nbsp;lekla.“</span></p>
        <p class="chunk" data-nb-ref-number="81" id="chunk81" data-nb-words="8" data-nb-chars="38"><span class="idea" data-nb-ref-number="81" id="idea81" data-nb-words="8" data-nb-chars="38">„A&nbsp;co jste jí&nbsp;řekl?“ ptala se&nbsp;babička.</span></p>
        <p class="chunk" data-nb-ref-number="82" id="chunk82" data-nb-words="14" data-nb-chars="77"><span class="idea" data-nb-ref-number="82" id="idea82" data-nb-words="14" data-nb-chars="77">„Inu, co&nbsp;jsem měl říci; řekl jsem, že&nbsp;je&nbsp;bláznivá, ale že&nbsp;nikomu neubližuje.“</span></p>
        <p class="chunk" data-nb-ref-number="83" id="chunk83" data-nb-words="5" data-nb-chars="19"><span class="idea" data-nb-ref-number="83" id="idea83" data-nb-words="5" data-nb-chars="19">„A&nbsp;co na&nbsp;to&nbsp;řekla?“</span></p>
        <p class="chunk" data-nb-ref-number="84" id="chunk84" data-nb-words="27" data-nb-chars="143"><span class="idea" data-nb-ref-number="84" id="idea84" data-nb-words="27" data-nb-chars="143">„Sedla do&nbsp;trávy, kníže sedl k&nbsp;jejím nohám a&nbsp;mně kázali, abych přisedl a&nbsp;povídal jim o&nbsp;bláznivé Viktorce a&nbsp;kterak se&nbsp;to&nbsp;stalo, že&nbsp;se&nbsp;zbláznila.“</span></p>
        <p class="chunk" data-nb-ref-number="85" id="chunk85" data-nb-words="8" data-nb-chars="47"><span class="idea" data-nb-ref-number="85" id="idea85" data-nb-words="8" data-nb-chars="47">„A&nbsp;tys rád povídal, viď?“ usmála se&nbsp;myslivcová.</span></p>
        <p class="chunk" data-nb-ref-number="86" id="chunk86" data-nb-words="28" data-nb-chars="155"><span class="idea" data-nb-ref-number="86" id="idea86" data-nb-words="28" data-nb-chars="155">„To víš, ženo; kdož by&nbsp;nebyl rád k&nbsp;službám krásné paní. A&nbsp;naše kněžna není sice už&nbsp;mladá, ale šlakovitě krásná paní. Ostatně co&nbsp;dělat, musel jsem povídat.“</span></p>
        <p class="chunk" data-nb-ref-number="87" id="chunk87" data-nb-words="46" data-nb-chars="252"><span class="idea" data-nb-ref-number="87" id="idea87" data-nb-words="46" data-nb-chars="252">„Vy jste čtverák, pane kmotře; dvě léta tomu, co&nbsp;jsem zde, a&nbsp;to mi&nbsp;slibujete povědít zevrubně, jak se&nbsp;to&nbsp;s&nbsp;Viktorkou přihodilo, a&nbsp;posud to&nbsp;nevím, jen tak páté přes deváté. Krásná paní nejsem, poručit vám nemohu, to&nbsp;já&nbsp;se&nbsp;toho asi nikdy nedovím, viďte?“</span></p>
        <p class="chunk" data-nb-ref-number="88" id="chunk88" data-nb-words="23" data-nb-chars="133"><span class="idea" data-nb-ref-number="88" id="idea88" data-nb-words="23" data-nb-chars="133">„Och babičko, vy&nbsp;jste mně milejší než ta&nbsp;nejkrásnější paní na&nbsp;světě, a&nbsp;je-li vám libo poslouchat, povím vám tu&nbsp;historii třebas hned.“</span></p>
        <p class="chunk" data-nb-ref-number="89" id="chunk89" data-nb-words="37" data-nb-chars="216"><span class="idea" data-nb-ref-number="89" id="idea89" data-nb-words="37" data-nb-chars="216">„Když pan kmotr chce, umí hedvábný polštářek podložit, to&nbsp;je&nbsp;pravda,“ usmála se&nbsp;babička. „Jestli je&nbsp;to&nbsp;paní kmotře vhod, vezmu vás za&nbsp;slovo. Starý člověk podobá se&nbsp;dítěti, a&nbsp;děti, jak víte sami, rády mají povídačky.“</span></p>
        <p class="chunk" data-nb-ref-number="90" id="chunk90" data-nb-words="20" data-nb-chars="131"><span class="idea" data-nb-ref-number="90" id="idea90" data-nb-words="20" data-nb-chars="131">„I&nbsp;já nejsem ještě stará a&nbsp;také ráda poslouchám. Jen povídej, tatíku, povídej, hezky nám ujde chvilka,“ odpověděla paní myslivcová.</span></p>
        <p class="chunk" data-nb-ref-number="91" id="chunk91" data-nb-words="18" data-nb-chars="103"><span class="idea" data-nb-ref-number="91" id="idea91" data-nb-words="18" data-nb-chars="103">„Maminko, prosím tě, dej nám ještě chleba, my&nbsp;nemáme už&nbsp;ani kouska,“ ozval se&nbsp;ve&nbsp;dveřích Bertíkův hlas.</span></p>
        <p class="chunk" data-nb-ref-number="92" id="chunk92" data-nb-words="13" data-nb-chars="66"><span class="idea" data-nb-ref-number="92" id="idea92" data-nb-words="13" data-nb-chars="66">„To není možná, kam by&nbsp;to&nbsp;ty&nbsp;děti byly kladly!“ divila se&nbsp;babička.</span></p>
        <p class="chunk" data-nb-ref-number="93" id="chunk93" data-nb-words="69" data-nb-chars="411"><span class="idea" data-nb-ref-number="93" id="idea93" data-nb-words="69" data-nb-chars="411">„Polovic snědly, polovic daly psům, srně a&nbsp;veverkám; to&nbsp;máte vždycky tak. Och, já&nbsp;mám s&nbsp;nimi peklo,“ vzdychla myslivcová krájejíc poznovu chléb. Co&nbsp;podruhé děti venku dělila a&nbsp;malou dcerušku chůvě na&nbsp;starost dávala, cpal si&nbsp;pan myslivec dýmku. „Můj nebožtík, dej mu&nbsp;Pánbůh nebe, měl také ten zvyk; než co&nbsp;povídat začal, musela být dýmka přichystána,“ povídala babička a&nbsp;zář blahé vzpomínky zaleskla se&nbsp;jí&nbsp;v&nbsp;oku.</span></p>
        <p class="chunk" data-nb-ref-number="94" id="chunk94" data-nb-words="21" data-nb-chars="132"><span class="idea" data-nb-ref-number="94" id="idea94" data-nb-words="21" data-nb-chars="132">„To já&nbsp;nevím, ti&nbsp;muži jako by&nbsp;si&nbsp;řekli, všickni mají ten ošklivý zvyk,“ povídala myslivcová, zaslechnouc ve&nbsp;dveřích babiččina slova.</span></p>
        <p class="chunk" data-nb-ref-number="95" id="chunk95" data-nb-words="19" data-nb-chars="108"><span class="idea" data-nb-ref-number="95" id="idea95" data-nb-words="19" data-nb-chars="108">„Jen se&nbsp;nedělej, jako bys to&nbsp;ráda neměla, sama mi&nbsp;z&nbsp;města tabák přinášíš,“ řekl myslivec, zapaluje si&nbsp;dýmku.</span></p>
        <p class="chunk" data-nb-ref-number="96" id="chunk96" data-nb-words="24" data-nb-chars="154"><span class="idea" data-nb-ref-number="96" id="idea96" data-nb-words="24" data-nb-chars="154">„Inu, jaká pomoc. Chce-li mít člověk od&nbsp;vás pěkné oko, musí vám pomyšlení udělat. Začni tedy povídat,“ řekla hospodyně, sedajíc s&nbsp;vřetánkem vedle babičky.</span></p>
        <p class="chunk" data-nb-ref-number="97" id="chunk97" data-nb-words="28" data-nb-chars="175"><span class="idea" data-nb-ref-number="97" id="idea97" data-nb-words="28" data-nb-chars="175">„Jsem hotov, tedy poslouchejte!“ To&nbsp;řka pustil myslivec první obláček dýmu vzhůru ke&nbsp;stropu, položil nohy křížem, podepřel se&nbsp;pohodlně o&nbsp;židli a&nbsp;začal vypravovat o&nbsp;Viktorce. –</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./babicka_014.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>