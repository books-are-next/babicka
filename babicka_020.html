<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XII">
    <meta name="apple-mobile-web-app-capable" content="yes">
    <title>XII</title>
    <link rel="stylesheet" href="./style/style.min.css" media="screen" integrity="sha256-EAcAoh4bH4+fb1dtQiDCgZPfIxnBnL+lbmL5Hc0pzMU=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Božena Němcová: Babička">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Babička">
    <meta property="og:title" content="Babička">
    <meta property="og:type" content="book">
    <meta property="og:book:author" content="Božena Němcová">
    <meta property="twitter:title" content="Božena Němcová: Babička">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./babicka_019.html">
    <link rel="next" href="./babicka_021.html">
    <meta name="nb-order" content="16">
    <link rel="self" href="babicka_020.html">
    <meta name="nb-identifier" content="nemcova-babicka-f4d2ed3">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="3757" data-nb-chars="22161">
    <nav role="doc-toc">
      <ul class="plain section">
        <li><a href="babicka_005.html">Citáty</a></li>
        <li><a href="babicka_006.html">Věnování</a></li>
        <li><a href="babicka_007.html">Vysoce urozená paní...</a></li>
        <li><a href="babicka_008.html">Dávno, dávno...</a></li>
        <li><a href="babicka_009.html">I</a></li>
        <li><a href="babicka_010.html">II</a></li>
        <li><a href="babicka_011.html">III</a></li>
        <li><a href="babicka_012.html">IV</a></li>
        <li><a href="babicka_013.html">V</a></li>
        <li><a href="babicka_014.html">VI</a></li>
        <li><a href="babicka_015.html">VII</a></li>
        <li><a href="babicka_016.html">VIII</a></li>
        <li><a href="babicka_017.html">IX</a></li>
        <li><a href="babicka_018.html">X</a></li>
        <li><a href="babicka_019.html">XI</a></li>
        <li><a href="babicka_020.html">XII</a></li>
        <li><a href="babicka_021.html">XIII</a></li>
        <li><a href="babicka_022.html">XIV</a></li>
        <li><a href="babicka_023.html">XV</a></li>
        <li><a href="babicka_024.html">XVI</a></li>
        <li><a href="babicka_025.html">XVII</a></li>
        <li><a href="babicka_026.html">XVIII</a></li>
        <li><a href="babicka_027.html">Není účel tohoto spisku... </a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./babicka_019.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="3"><span class="idea" data-nb-ref-number="1" id="idea1" data-nb-words="1" data-nb-chars="3">XII</span></h1>
        <section>
          <p class="chunk" data-nb-ref-number="2" data-nb-words="897" data-nb-chars="5302"><span class="idea" data-nb-ref-number="2" id="idea2" data-nb-words="897" data-nb-chars="5302">Byl to&nbsp;zvyk jak ve&nbsp;mlýně, tak v&nbsp;myslivně i&nbsp;na Starém bělidle, že&nbsp;kdokoli přišel na&nbsp;Štědrý den a&nbsp;Boží hod, jíst a&nbsp;pít dostal do&nbsp;sytosti, a&nbsp;kdyby nikdo byl nepřišel, babička byla by&nbsp;šla hledat hosta na&nbsp;rozcestí. Jakou radost měla ale tenkráte, když znenadání přišel před Štědrým dnem syn Kašpar a&nbsp;bratrův syn z&nbsp;Olešnice. Celého půl dne radostí plakala a&nbsp;přes chvíli od&nbsp;pečení vánoček odběhovala do&nbsp;sednice, kde příchozí mezi dětmi seděli, aby se&nbsp;na&nbsp;syna podívala, aby se&nbsp;bratrovce zeptala, co&nbsp;dělá ten neb ta&nbsp;v&nbsp;Olešnici, a&nbsp;dětem opakovala nejednou: „Jak tuhle vidíte strejčka, tak byl v&nbsp;tváři také váš dědeček, jenže vzrůst po&nbsp;něm nemá.“ Děti prohlížely strejčky ze&nbsp;všech stran a&nbsp;velice se&nbsp;jim líbili, zvláště to, že&nbsp;mile na&nbsp;každou jejich otázku odpovídali.&nbsp;– Každý rok chtěly se&nbsp;děti postit, aby viděly zlaté prasátko, ale nikdy k&nbsp;tomu nedošlo, vůle byla dobrá, ale tělo slabé. Na&nbsp;Štědrý den štědře podělen byl kdekdo, i&nbsp;drůbež a&nbsp;dobytek dostaly vánočky, a&nbsp;po večeři vzala babička ode všeho, co&nbsp;k&nbsp;večeři bylo, po&nbsp;kousku, hodila polovičku do&nbsp;potoka, polovic zahrabala do&nbsp;sadu pod strom, aby voda čistá a&nbsp;zdravá zůstala a&nbsp;země úrodná byla, všecky pak drobty sesbírajíc hodila „ohni“, aby „neškodil“. Za&nbsp;chlívem třásla Bětka bezem volajíc: „Třesu, třesu bez, pověz ty&nbsp;mi, pes, kde můj milý dnes;“ a&nbsp;v&nbsp;světnici slívaly děvčata olovo a&nbsp;vosk a&nbsp;děti spouštěly svíčičky v&nbsp;ořechových skořepinách na&nbsp;vodu. Jan tajně postrkoval mísu, v&nbsp;níž voda byla, aby se&nbsp;hnula a&nbsp;skořápky, představujíce loďky života, od&nbsp;kraje ke&nbsp;středu se&nbsp;houpaly; pak volal radostně: „Dívejte se, já&nbsp;se&nbsp;daleko, daleko dostanu do&nbsp;světa!“&nbsp;– „Ach milý hochu, až&nbsp;se&nbsp;dostaneš do&nbsp;proudu života, mezi víry a&nbsp;úskaliny, až&nbsp;budou vlny loďkou tvého života smejkat, pak budeš vzpomínat toužebně na&nbsp;tichý přístav, z&nbsp;něhož jsi vyplul,“ řekla si&nbsp;tiše matka, rozkrajujíc jablko chlapcovo „na štěstí“ ve&nbsp;příční polovice. Jádra tvořily hvězdu, tři čisté paprsky, dva pak byly neúplné, od&nbsp;červa sežrané. Odložíc je&nbsp;s&nbsp;povzdechem stranou, rozkrojila druhé pro Barunku, a&nbsp;vidouc opět hvězdu zatemnělou, povídala si: „Tedy ani jeden, ani druhý nebude úplně šťasten!“ Rozkrojila ještě pro Vilímka i&nbsp;Adélku, a&nbsp;v&nbsp;těch byly zdravé hvězdičky o&nbsp;čtyrech paprscích. „Ty snad,“ myslila matka, a&nbsp;Adélka vytrhla ji&nbsp;z&nbsp;myšlení, stěžujíc si&nbsp;právě, že&nbsp;její lodička nechce plout od&nbsp;kraje a&nbsp;svíčička že&nbsp;už&nbsp;dohořívá.&nbsp;– „Však moje také zhasíná a&nbsp;nepřišla daleko,“ pravil Vilím. Vtom trkl zase někdo do&nbsp;nádoby, voda se&nbsp;rychle rozhoupala a&nbsp;lodičky uprostřed plující se&nbsp;potopily. „Hečte, hečte, vy&nbsp;dříve umřete než my!“ zvolala Adélka s&nbsp;Vilímkem.&nbsp;– „Co je&nbsp;víc, jen když jsme byli daleko,“ odpověděla Barunka a&nbsp;Jan přisvědčil, matka ale smutně dívala se&nbsp;na&nbsp;ta&nbsp;zhaslá světla a&nbsp;předtucha zmocnila se&nbsp;její duše, není-li přece ta&nbsp;nevinná dětská hra věštbou jejich budoucnosti.&nbsp;– „Přinese nám Jezulátko něco?“ ptaly se&nbsp;děti babičky potajmo, když se&nbsp;začalo uklízet ze&nbsp;stolu. – „To já&nbsp;nemohu vědět, uslyšíte, jestli zazvoní,“ řekla babička. Děti menší postavily se&nbsp;k&nbsp;oknu míníce, že&nbsp;Jezulátko musí jít okolo oken a&nbsp;že je&nbsp;uslyší.&nbsp;– „Což nevíte, že&nbsp;není Jezulátko vidět ani slyšet?“ pravila babička. „Jezulátko sedí v&nbsp;nebi na&nbsp;světlém trůnu a&nbsp;posílá dárky hodným dětem po&nbsp;andělích, kteří je&nbsp;přinášejí na&nbsp;zlatých oblacích. Neslyšíte nic než zvonků hraní.“ Děti se&nbsp;dívaly do&nbsp;oken, nábožně babičku poslouchajíce. Vtom kmitla okolo okna světlá zář a&nbsp;zvenku zazněl hlas zvonku. Děti sepjaly ruce, Adélka pak šeptala tiše: „Babičko, to&nbsp;světlo bylo Jezulátko, viďte?“ Babička přisvědčila, vtom také matka do&nbsp;dveří vcházela, oznamujíc dětem, že&nbsp;v&nbsp;babiččině světnici Jezulátko jim nadělilo. To&nbsp;byl shon, to&nbsp;bylo radosti, když viděly osvětlený, okrášlený strom a&nbsp;pod ním krásných darů! Babička sice neznala ten způsob, mezi lidem se&nbsp;to&nbsp;nedělalo, ale líbil se&nbsp;jí; dlouho před Vánocemi vždy už&nbsp;sama pamatovala na&nbsp;strom a&nbsp;dceři okrašlovat ho&nbsp;pomohla. „V&nbsp;Nise a&nbsp;v&nbsp;Kladsku panuje vesměs ten způsob; víš-li pak se&nbsp;pamatovat, Kašpare, byl jsi tenkráte, když jsme tam byli, už&nbsp;hodný hoch,“ pravila babička synovi, nechajíc děti těšit se&nbsp;s&nbsp;dary a&nbsp;usednouc vedle něho ke&nbsp;kamnům.&nbsp;– „Jak bych se&nbsp;nepamatoval; hezký to&nbsp;zvyk a&nbsp;dobře, Terezko, děláš, žes ho&nbsp;zavedla; budou to&nbsp;někdy dětem krásné vzpomínky, až&nbsp;se&nbsp;octnou v&nbsp;trudech života. Na&nbsp;ten den si&nbsp;člověk dokonce v&nbsp;cizině nejraději vzpomíná, já&nbsp;to&nbsp;zkusil po&nbsp;kolik let, co&nbsp;jsem ve&nbsp;světě byl. Dost dobře jsem se&nbsp;mnohdy měl u&nbsp;mistra, ale vždy jsem si&nbsp;myslil: Kýž bych seděl raději u&nbsp;matky a&nbsp;měl kaši s&nbsp;medem, buchtičky s&nbsp;makovou odvárkou a&nbsp;hrách se&nbsp;zelím, všecka ta&nbsp;dobrá jídla bych vám za&nbsp;to&nbsp;dal.“&nbsp;– „Naše jídla,“ usmála se&nbsp;babička a&nbsp;přikývla hlavou; „ale ještě jsi zapomněl sušenou míchaninu (ovoce).“&nbsp;– „To víte, o&nbsp;to jsem nehrubě dbal; v&nbsp;Dobrušce říkají tomu muzika. Na&nbsp;něco jiného jsem ale vzpomínával, co&nbsp;jsme všickni rádi poslouchávali.“&nbsp;– „Však já&nbsp;vím, co&nbsp;myslíš: pastýřskou koledu, to&nbsp;je&nbsp;zde také, počkej, uslyšíš to&nbsp;zanedlouho,“ pravila babička, a&nbsp;sotva to&nbsp;dořekla, ozvala se&nbsp;zvenčí u&nbsp;okna pastýřská trouba. Nejdřív odtroubil melodii pastýřské písně kolední, pak začal zpívat: „Vzhůru vstaňte, pastýřkové, hlasná novina, spasitel se&nbsp;nám narodil v&nbsp;Betlémě v&nbsp;chlívě,“&nbsp;atd.&nbsp;– „Máš pravdu, Kašpare, kdybych neslyšela tu&nbsp;píseň, ani by&nbsp;mi&nbsp;Boží hod nepřicházel tak veselý,“ pravila babička, poslouchajíc s&nbsp;potěšením. Pak ale šla ven a&nbsp;naložila pastýřovi do&nbsp;mošny výsluhu.</span></p>
          <p class="chunk" data-nb-ref-number="3" data-nb-words="1121" data-nb-chars="6613"><span class="idea" data-nb-ref-number="3" id="idea3" data-nb-words="1121" data-nb-chars="6613">Na&nbsp;Štěpána šli chlapci na&nbsp;koledu do&nbsp;mlýna a&nbsp;do myslivny; kdyby nebyli přišli, panímáma byla by&nbsp;myslila, že&nbsp;na&nbsp;ně&nbsp;strop spadl, a&nbsp;sama by&nbsp;byla na&nbsp;Staré bělidlo přiběhla. Bertík a&nbsp;Frantík zase navzájem dolů přišli koledovat. Uběhly vánoční hody; děti povídaly si&nbsp;už&nbsp;zase, že&nbsp;přijdou Tři krále a&nbsp;pan učitel že&nbsp;přijde psát tři krále na&nbsp;dveře a&nbsp;koledovat, a&nbsp;po Třech králích slavily přástevnice teprv „dlouhou noc“. Ovšem na&nbsp;Starém bělidle a&nbsp;ve mlýně nebylo to&nbsp;jako ve&nbsp;vsi, kde bylo mnoho chasy; tam si&nbsp;volili královnu a&nbsp;krále, byla muzika, strojila se&nbsp;přeslice a&nbsp;vrkoč se&nbsp;dával. Na&nbsp;Starém bělidle vystrojila se&nbsp;dobrá večeře, přástevnice sešly se, zpívalo se, jedlo, pilo, a&nbsp;když tu&nbsp;najednou za&nbsp;dveřmi ozval se&nbsp;flašinet, začalo se&nbsp;v&nbsp;kuchyni tančit. Přišel také Tomeš, pan otec i&nbsp;myslivec, přišli ještě někteří a&nbsp;taneček byl spořádán. Kuchyň byla ovšem cihlami vyložena, ale děvčata si&nbsp;z&nbsp;toho nic nedělaly, a&nbsp;kterým líto bylo střevíců, tancovaly bosy. „No jakpak, babičko, mohli bychom spolu trochu faldy provětrat?“ šklíbil se&nbsp;pan otec, přijda ze&nbsp;sednice, kde staří seděli, do&nbsp;kuchyně mezi tancující, kdež i&nbsp;babička byla, neboť musela dohlížet na&nbsp;tu&nbsp;malou drůbež, která se&nbsp;pletla vprostřed kole spolu se&nbsp;Sultánem a&nbsp;Tyrlem. „I&nbsp;milý pane otče, bývaly časy, kde jsem nedbala, třebas plné nohy krvavých mozolů byly, jen když jsem tančila. Jak jsem se&nbsp;v&nbsp;hospodě nebo v&nbsp;létě na&nbsp;mlatě ukázala, už&nbsp;křičeli hoši: Madlena je&nbsp;tu, hrajte kalamajku, vrtáka! Hajdy, Madla letěla do&nbsp;kola. Ale teď, ty&nbsp;můj milý bože, jsem jako pára nad hrncem.“&nbsp;– „Což je&nbsp;o&nbsp;to, vy&nbsp;jste ještě jako křepelka, babičko, mohli bychom přece zkusit taneček,“ mínil pan otec, zatoče pikslu mezi prsty.&nbsp;– „Tuhle je&nbsp;tanečnice, pane otče, ta&nbsp;zná se&nbsp;točit jak vřeteno,“ smála se&nbsp;babička, berouc za&nbsp;ruku mladou Tomšovou, kteráž právě stála za&nbsp;panem otcem a&nbsp;rozmluvu jejich poslouchala. Vesele vzala mladá žena pana otce za&nbsp;ruku, Kudrnovi řekla, aby zahrál tu&nbsp;první zvolna. Kudrna drže v&nbsp;jedné ruce kus jahelníka, z&nbsp;něhož pro ukrácení chvíle jedl, spustil sousedskou, a&nbsp;pan otec musel chtěj nechtěj do&nbsp;kola a&nbsp;chasa pustila se&nbsp;do&nbsp;tleskání, až&nbsp;panímámy vyšly ze&nbsp;sednice podívat se, co&nbsp;se&nbsp;to&nbsp;bylo přihodilo. Když tam byly, vzal Tomeš paní mlynářku k&nbsp;tanci, pan otec roztancován provedl hospodyni a&nbsp;tak si&nbsp;chvíli i&nbsp;ti staří proskočili, babička pak se&nbsp;panu otci smála. – A&nbsp;sotva bylo po&nbsp;„dlouhé noci“, již byly zase hody ve&nbsp;mlýně, zabíjeli prase, smažili šišky, při čemž museli být přátelé ze&nbsp;Starého bělidla a&nbsp;pan myslivec; pan otec poslal pro ně&nbsp;sáně. Později byla ta&nbsp;sláva v&nbsp;myslivně a&nbsp;nejposledněji u&nbsp;Prošků. A&nbsp;tu zase přišli jednoho dne s&nbsp;Dorotou. Králem Diokleciánem byl Kudrnův Václav, Dorota panna byla jeho sestra Lída, dva dvořenínové, soudce, kat a&nbsp;jeho holomci byli chlapci, snad ze&nbsp;Žernova. Holomci a&nbsp;dvořenínové nesli mošinky na&nbsp;dary. Před Proškovic byla dlouhá sklouzačka, tam se&nbsp;obyčejně páni herci zastavili a&nbsp;trochu se&nbsp;klouzali; Dorota panna se&nbsp;na&nbsp;ně&nbsp;dívala zkroušeně, zimou se&nbsp;třesouc. Pobízela je&nbsp;sice, aby šli, ale její hlas proti tolikerým hlasům nevystačil, a&nbsp;musela mnohdy být svědkyní jejich hrudování se, jestli jeden druhého při klouzání strčil. Konečně vešli do&nbsp;stavení, kde je&nbsp;psi s&nbsp;náramným štěkotem vítali, děti ale s&nbsp;radostí. U&nbsp;kamen si&nbsp;spravovali šat a&nbsp;složili mošny. Byl to&nbsp;jednoduchý oblek; Dorota panna měla bratrovy boty, přes svoje sukně bílé kamrtuchové šaty vypůjčené od&nbsp;Mančinky, na&nbsp;krku korále, místo roušky máminu bílou plachetku a&nbsp;na ní&nbsp;papírovou korunku. Chlapci měli přes oblek bílé košile, okolo pasů strakaté šátky, papírové čepice. Dioklecián měl také korunu a&nbsp;měl plášť přes ramena viset, máminu květovanou nedělní zástěru, kterou mu&nbsp;ze&nbsp;zvláštní ochoty zapůjčila. Když se&nbsp;trochu ohřáli, postavili se&nbsp;doprostřed sednice a&nbsp;začali svůj kus provozovat; děti ho&nbsp;sice slyšely každičký rok, ale vždy se&nbsp;jim velice líbil. Když pak král Dioklecián pohan Dorotu pannu křesťanku odsoudí, aby umřela rukou katovskou, vezmou ji&nbsp;holomci pod paždí a&nbsp;vedou ji&nbsp;na&nbsp;popraviště, kde na&nbsp;ni&nbsp;kat s&nbsp;napřaženým mečem čeká a&nbsp;s&nbsp;hrozným patosem zvolá: „Doroto panno, klekej, nic se&nbsp;mého meče nelekej, skloň jen hlavu hrdinsky, setnu já&nbsp;ti&nbsp;ji&nbsp;mistrovsky!“ Dorota panna klekne, skloní hlavu a&nbsp;kat setne jí&nbsp;korunku z&nbsp;hlavy, již holomci zdvihnou. Pak se&nbsp;všickni pokloní, Dorota panna dá&nbsp;si&nbsp;korunu zase na&nbsp;hlavu a&nbsp;postaví se&nbsp;ke&nbsp;dveřím do&nbsp;kouta. „Vidíme, jak to&nbsp;ty&nbsp;děti hezky umějí, až&nbsp;milo poslouchat,“ povídá Vorša. Babička je&nbsp;také velice pochválí a&nbsp;hojně obdarováni vyhrnou se&nbsp;herci ze&nbsp;dveří. Za&nbsp;stavením prohlídnou si, co&nbsp;dostali; potravu král rozdělí hned, ale peníze strčí do&nbsp;své kapsy, poněvadž on, co&nbsp;ředitel celé výpravy, jediné právo k&nbsp;tomu měl a&nbsp;také výlohy a&nbsp;odpovědnost na&nbsp;sobě jedině nesl. Po&nbsp;takovémto spravedlivém rozdělení pustili se&nbsp;herci k&nbsp;Rýznburku. Proškovic děti průpovědi opakovaly si&nbsp;po&nbsp;kolik dní z&nbsp;těch deklamací a&nbsp;provozovaly Dorotu. Jediná matka nemůže pochopit, jak se&nbsp;komu taková hloupost líbit může.&nbsp;– A&nbsp;tu už&nbsp;zase byly „ostatky“ a&nbsp;v&nbsp;neděli přijely z&nbsp;města pěkné sáně, na&nbsp;koních rolničky, které na&nbsp;dvorku tak silně zazvonily, kdykoli sebou koně pohnuli, že&nbsp;vrána, zimní to&nbsp;navštěvovatelka Proškovic záspí, rychle uletěla na&nbsp;jeřáb, a&nbsp;kury i&nbsp;vrabci s&nbsp;velikým podivením na&nbsp;spřežení se&nbsp;dívali, myslíce si&nbsp;asi: Pro pána krále, copak to&nbsp;má&nbsp;být! Přijeli pro rodinu Proškovic, aby jeli na&nbsp;masopust ke&nbsp;kmotrovi Stanickému do&nbsp;městečka. Babička ale nikdy nechtěla jeti, říkala: „Co tam, nechte mne doma, já&nbsp;se&nbsp;mezi panstvo nehodím.“ Stanických byli hodní, vlídní lidé, ale že&nbsp;tam byl hostinec, přišlo rozličných hostů, i&nbsp;na kolik mil, a&nbsp;to nebyla společnost pro skromnou babičku. Když večer přijely domů, vypravovaly děti babičce, co&nbsp;měly dobrého, přinesly jí&nbsp;výsluhu, chválily hlučnou muziku, kterou slyšely, a&nbsp;povídaly, kdo tam všecko byl. „A&nbsp;hádejte, koho jsme tam ještě viděli?“ pravil Jan.&nbsp;– „Nu, kohopak?“ babička na&nbsp;to.&nbsp;– „Kupce Vlacha, co&nbsp;k&nbsp;nám jezdí a&nbsp;co nám dává vždy fíky. Ale vy&nbsp;byste ho&nbsp;nepoznala, nebyl tak špinavý, jako když k&nbsp;nám přijede; ustrojen byl jako kníže pán a&nbsp;měl zlatý řetěz u&nbsp;hodinek.“&nbsp;– „Čeho dost, snadno tím plýtvati,“ řekla babička; „ostatně,“ doložila, „vy také nejdete mezi lidi v&nbsp;šatech, v&nbsp;nichž se&nbsp;doma válíte, to&nbsp;je&nbsp;dlužen člověk společnosti i&nbsp;sobě chodit si&nbsp;v&nbsp;čistém šatu, když to&nbsp;může být.“&nbsp;– „Ale ten musí být bohatý, viďte?“ mínily děti.&nbsp;– „Nevím, nebyla jsem v&nbsp;jeho truhle, ale může být, umí on&nbsp;dobře prodávat.“ Poslední den masopustu přišly ještě s&nbsp;velikým povykem maškary, v&nbsp;čele sám masopust; byl celý ověšen hrachovinou jako medvěd. V&nbsp;každém stavení utrhly z&nbsp;něho hospodyně kousek a&nbsp;schovaly. Ten kousek hrachoviny z&nbsp;masopustu dávaly husám do&nbsp;hnízd, když je&nbsp;nasazovaly, aby prý dobře seděly.</span></p>
          <p class="chunk" data-nb-ref-number="4" data-nb-words="366" data-nb-chars="2215"><span class="idea" data-nb-ref-number="4" id="idea4" data-nb-words="366" data-nb-chars="2215">Pochoval se&nbsp;masopust a&nbsp;s&nbsp;ním konec učiněn zimním radovánkám. Babička zpívala u&nbsp;kolovrátku postní písně; když děti k&nbsp;ní přisedly, povídávala jim o&nbsp;životu Pána Krista, a&nbsp;první postní neděli oblékla smutkový oděv. Dni byly delší a&nbsp;slunce mocnější, teplý vítr sežíral sníh na&nbsp;stráních. Slepice již zase vesele krákoraly po&nbsp;dvoře, hospodyně, když se&nbsp;sešly, mluvily o&nbsp;nasazování vajec, o&nbsp;setí lnu, hospodáři chystali pluhy a&nbsp;brány. Pan myslivec, když chtěl z&nbsp;protějšího lesa přímo na&nbsp;Staré bělidlo, nemohl již přes řeku, led pukal a&nbsp;pomalu se&nbsp;kus po&nbsp;kusu poroučel, jak pan otec říkal, když ráno k&nbsp;stavidlu dohlížet chodil a&nbsp;na záspí Proškovic chvilku u&nbsp;babičky postál. Přešla neděle Černá, Družebná, Kýchavná a&nbsp;pátou neděli, Smrtnou, zaradovaly se&nbsp;děti: „Dnes budem vynášet smrt,“ a&nbsp;děvčata dodaly. „Dnes je&nbsp;naše koleda!“ Babička udělala Adélce líto, na&nbsp;které shromážděla kolik dní výdunky, navěsila je&nbsp;na&nbsp;ně, navázala červených fáborů, aby veselé bylo. Děvčata šly koledovat. Odpoledne se&nbsp;všecky děvčata shromáždily ve&nbsp;mlýně, kdež se&nbsp;strojila smrt. Cilka udělala slaměný došek, každá z&nbsp;děvčat dala něco ze&nbsp;šatstva na&nbsp;něj; čím byla Mařena pěknější, tím větší chlouba. Když byla ustrojena, vzaly ji&nbsp;dvě děvčata pod paždí, ostatní do&nbsp;páru seřadily se&nbsp;za&nbsp;nimi a&nbsp;lítami točíce zpívaly „Smrt nesem ze&nbsp;vsi, nové léto do&nbsp;vsi,“ jdouce ode mlýna ke&nbsp;splavu. Starší chasa šla opodál za&nbsp;nimi, chlapci ale s&nbsp;posměšnými posunky je&nbsp;obskakovali, chtíce Mařeně strhnout čepec; děvčata ale ji&nbsp;bránily. Přijdouce ke&nbsp;splavu, rychle smrt odstrojily a&nbsp;s&nbsp;velikým jásotem hodily došek do&nbsp;vody; nato sebrali se&nbsp;chlapci s&nbsp;děvčaty a&nbsp;společně začali zpívat „Smrt plave po&nbsp;vodě, nové léto k&nbsp;nám jede s&nbsp;červenými vejci, žlutými mazanci.“ Nato zase děvčata začaly: „Líto, líto, líto, kdes tak dlouho bylo? U&nbsp;studánky u&nbsp;vody mylo ruce i&nbsp;nohy. Fiala, růže kvésti nemůže, až&nbsp;jí&nbsp;Pánbůh spomůže.“ A&nbsp;zase chlapci spustili: „Svatý Petr z&nbsp;Říma, pošli flaši vína, abychom se&nbsp;napili, Pánaboha chválili.“&nbsp;– „No pojďte dále, koledníci,“ volala paní Prošková, poslouchajíc na&nbsp;záspí chasu; „pojďte dále, víno vám nedáme, ale něco přece, abyste se&nbsp;obveselili.“ Chasa vešla s&nbsp;domácími děvčaty do&nbsp;sednice a&nbsp;Kristla i&nbsp;ostatní šly za&nbsp;nimi, veselíce se&nbsp;a&nbsp;zpívajíce s&nbsp;nimi.</span></p>
          <p class="chunk" data-nb-ref-number="5" data-nb-words="160" data-nb-chars="887"><span class="idea" data-nb-ref-number="5" id="idea5" data-nb-words="160" data-nb-chars="887">Na&nbsp;Květnou neděli ráno běžela Barunka k&nbsp;řece natrhat kočiček, ony vždy již kvetly, „jak by&nbsp;věděly, že&nbsp;jich na&nbsp;ten den třeba,“ myslilo si&nbsp;děvče. Když šla s&nbsp;babičkou do&nbsp;kostela na&nbsp;hrubou, nesly si&nbsp;jich každá hrst k&nbsp;svěcení. Na&nbsp;Škaredou středu, když dopředla babička svůj úkol a&nbsp;kolovrat vynášela na&nbsp;půdu, volala Adélka: „Och je, už&nbsp;jde kolovrat na&nbsp;půdu, babička bude příst na&nbsp;vřetánko!“&nbsp;– „Až dá-li pánbůh do&nbsp;zimy, pak ho&nbsp;zase sneseme,“ povídala jí&nbsp;babička. Na&nbsp;Zelený čtvrtek věděly děti, že&nbsp;nebudou snídat nic jiného než jidášky s&nbsp;medem. Na&nbsp;Starém bělidle nebylo včel, ale pan otec poslal vždy plást medu, když přehlížel. Pan otec byl včelař a&nbsp;měl mnoho úlů; slíbil také Proškové, až&nbsp;se&nbsp;mu&nbsp;podaří roj, že&nbsp;dostanou, poněvadž nejednou slyšel od&nbsp;babičky, že&nbsp;by&nbsp;si&nbsp;ničeho nepřála u&nbsp;toho stavení než úl, že&nbsp;je&nbsp;veselo člověku, když vidí ty&nbsp;včeličky celý den lítat z&nbsp;úlu do&nbsp;úlu a&nbsp;pilně pracovat.</span></p>
          <p class="chunk" data-nb-ref-number="6" data-nb-words="625" data-nb-chars="3704"><span class="idea" data-nb-ref-number="6" id="idea6" data-nb-words="625" data-nb-chars="3704">„Barunko, vstávej, slunce hned vyjde!“ budila babička na&nbsp;Velký pátek ráno vnučku, zpolehoučku ji&nbsp;klepajíc na&nbsp;čelo. Barunka měla lehké spaní, hned se&nbsp;probudila, a&nbsp;vidouc stát babičku u&nbsp;postele, vzpomněla, že&nbsp;byla prosila večer, aby ji&nbsp;vzbudila k&nbsp;rannímu modlení. Vyskočila, přehodila přes sebe sukýnku a&nbsp;šátek a&nbsp;šla s&nbsp;babičkou. Voršu a&nbsp;Bětku také vzbudila; „děti necháme spát, ještě tomu nerozumějí, budeme se&nbsp;modlit za&nbsp;ně,“ povídala. Jak dveře u&nbsp;síně zavrzly, hned se&nbsp;ozývala drůbež i&nbsp;dobytek a&nbsp;psi vyskočili z&nbsp;bud. Babička je&nbsp;vlídně odstrčila a&nbsp;ostatním pravila: „Mějte strpení, až&nbsp;se&nbsp;pomodlíme!“ Když se&nbsp;byla Barunka na&nbsp;babiččin příkaz v&nbsp;struze umyla, šly na&nbsp;stráň modlit se&nbsp;„devět otčenášů a&nbsp;zdrávasků, aby jim pánbůh popřál po&nbsp;celý rok čistotu těla“, jak to&nbsp;byl obyčej. Stará babička klekla, vroucně sepjala scvrklé ruce přes prsa, mírné oko její důvěrně obrátilo se&nbsp;k&nbsp;růžovým červánkům, které na&nbsp;východě zvěstovaly příchod slunce. Barunka klečela vedle ní, čerstvá, růžová jako poupátečko. Modlila i&nbsp;ona se&nbsp;chvíli nábožně, ale pak se&nbsp;její jasné, veselé oči od&nbsp;východu točily po&nbsp;lese, po&nbsp;lukách a&nbsp;stráni. Rmutné vlny pomalu plynuly, unášejíce s&nbsp;sebou vždy ještě kusy ledu a&nbsp;sníh, v&nbsp;roklích na&nbsp;stráni bělel se&nbsp;také ještě sníh, ale sem tam zelenala se&nbsp;i&nbsp;již tráva, rané chudobky vykvétaly, stromy a&nbsp;křoviny začínaly pučet, příroda probouzela se&nbsp;k&nbsp;radostnému životu. Růžové červánky rozcházely se&nbsp;po&nbsp;obloze, ze&nbsp;záhor vystupovaly zlaté paprsky výše a&nbsp;výše, pozlacujíce vrcholky stromů, až&nbsp;pomalu slunce v&nbsp;celé své velebnosti se&nbsp;ukázalo a&nbsp;světlo svoje po&nbsp;celé stráni rozlilo. Protější stráň byla ještě v&nbsp;polosvětle, za&nbsp;splavem padala mlha níže a&nbsp;níže a&nbsp;nad jejími vlnami bylo vidět na&nbsp;vrchu nad pilou klečet ženské pilařovic. „Koukejte jen, babičko, jak krásně slunce vychází,“ povídala Barunka, všecka pohroužena v&nbsp;podivu světla nebeského, „kýž bychom nyní klečely na&nbsp;Sněžce!“&nbsp;– „Chceš-li Boha vroucně vzývat, všude k&nbsp;tomu místo, zem Páně celá krásná,“ řekla babička, udělavši kříž a&nbsp;vstanouc ze&nbsp;země. Jak se&nbsp;ohlédly, viděly nad sebou nejvýše na&nbsp;stráni Viktorku, opřenou o&nbsp;strom. Kučeraté vlasy od&nbsp;rosy zvlhlé visely jí&nbsp;kolem tváří, šat měla pocuchaný, hrdlo odhalené, černé oči planouce divým ohněm upřeny byly k&nbsp;slunci, v&nbsp;ruce pak držela rozkvetlý již petrklíč. Nezdálo se, že&nbsp;babičku vidí. „Kdepak ta&nbsp;ubohá zase chodila,“ povídala stařenka útrpně.&nbsp;– „A&nbsp;hle, kdepak našla již petrklíč!“&nbsp;– „Někde vrch lesa, vždyť ona tam zchodí každý kout.“&nbsp;– „Já ji&nbsp;oň&nbsp;poprosím!“ řeklo děvče a&nbsp;již běželo na&nbsp;stráň; tu&nbsp;se&nbsp;Viktorka ze&nbsp;svého zamyšlení probudila a&nbsp;rychle k&nbsp;odchodu se&nbsp;obrátila, když ale Barunka volala: „Prosím tě, Viktorko, dej mi&nbsp;ten kvítek,“ zůstala stát a&nbsp;se zrakem k&nbsp;zemi obráceným podala jí&nbsp;petrklíč. Pak se&nbsp;ale uškubla a&nbsp;jak šipka letěla po&nbsp;stráni dolů. Barunka sběhla k&nbsp;babičce. „Už dávno, co&nbsp;si&nbsp;nepřišla pro potravu,“ mínila babička.&nbsp;– „I&nbsp;včera, když jste byla v&nbsp;kostele, byla u&nbsp;nás, maminka jí&nbsp;dala bochník chleba a&nbsp;jidášky,“ pravila Barunka. „Teď bude zase chudákovi lépe v&nbsp;létě; ale bůhví, ona jako by&nbsp;neměla cit. Celou zimu jen v&nbsp;lehkém šatu, bosa; vždyť pak krvavé stopy po&nbsp;ní&nbsp;zůstávaly na&nbsp;sněhu, a&nbsp;ona jako by&nbsp;nic. Jak ráda by&nbsp;jí&nbsp;byla paní myslivcová každý den teplého jídla dala dosyta, avšak nepřijme ničeho než kousek pečiva. Nešťastné stvoření!“&nbsp;– „Ono jí&nbsp;není snad zima v&nbsp;té jeskyňce, babičko, sice by&nbsp;někam šla; vždyť jsme ji&nbsp;mnohdykráte prosily, aby zůstala u&nbsp;nás.“&nbsp;– „Pan myslivec povídal, že&nbsp;je&nbsp;v&nbsp;takových podzemních dírách v&nbsp;zimě teplo, a&nbsp;poněvadž Viktorka nikdy do&nbsp;vytopené sednice nepřijde, že&nbsp;zimu tak jako my&nbsp;necítí. To&nbsp;už&nbsp;Pánbůh tak řídí; on&nbsp;sesílá anděle strážce dítkám, aby střehli jich ode všeho zlého, a&nbsp;Viktorka je&nbsp;také ubohé dítě,“ pravila babička vcházejíc do&nbsp;stavení.</span></p>
          <p class="chunk" data-nb-ref-number="7" data-nb-words="347" data-nb-chars="2038"><span class="idea" data-nb-ref-number="7" id="idea7" data-nb-words="347" data-nb-chars="2038">Jindy zaznívalo klekání a&nbsp;poledne z&nbsp;Žernovského vrchu z&nbsp;vížky nad kaplicí; ten den ale vyběhl Jan a&nbsp;Vilém s&nbsp;řehtačkami do&nbsp;sadu a&nbsp;řehtali, až&nbsp;vrabce ze&nbsp;střechy vyplašili. Odpoledne šla babička s&nbsp;dětmi do&nbsp;městečka k&nbsp;božímu hrobu, stavily se&nbsp;pro panímámu a&nbsp;Mančinku. Panímáma vždy vedla babičku do&nbsp;komory a&nbsp;ukazovala plnou vošatku barevných vajec koledníkům, ukazovala celou řadu mazanců a&nbsp;tučného beránka. Také podala dětem vždy po&nbsp;hnětance, babičce nikoli, ona věděla, že&nbsp;stařenka od&nbsp;snídaně na&nbsp;Zelený čtvrtek do&nbsp;večeře po&nbsp;vzkříšení do&nbsp;úst nevezme; ona sama také se&nbsp;na&nbsp;Velký pátek postila, ale přísný půst jako babička, to, říkala, že&nbsp;by&nbsp;nevydržela. „Každý dle svého svědomí, milá panímámo; já&nbsp;myslím, má-li být půst, ať&nbsp;je&nbsp;půst.“ Prohlížejíc pak panímámino umění a&nbsp;pochválíc kde co, dokládala: „My se&nbsp;zítra do&nbsp;pečení pustíme, uchystáno je&nbsp;vše; dnešní den ať&nbsp;je&nbsp;obětován modlitbě.“ A&nbsp;takový způsob byl v&nbsp;Proškovic domácnosti, neboť babiččino slovo platilo. Na&nbsp;Bílou sobotu bylo ale na&nbsp;Starém bělidle od&nbsp;časného jitra jako na&nbsp;pražském mostě: v&nbsp;sednici, v&nbsp;kuchyni, ve&nbsp;dvoře, u&nbsp;pece, všude se&nbsp;potkávaly dělné ruce, a&nbsp;ke kterékoli z&nbsp;ženských se&nbsp;děti se&nbsp;svými záležitostmi obracely, každá si&nbsp;naříkala, že&nbsp;neví, kde jí&nbsp;hlava stojí, i&nbsp;Barunka měla tolik práce, že&nbsp;zapomněla jedno pro druhé. Zato bylo ale kvečeru v&nbsp;stavení všecko všude v&nbsp;pořádku a&nbsp;babička s&nbsp;Barunkou i&nbsp;matkou šly na&nbsp;vzkříšení. Když pak v&nbsp;ozářeném, nábožnými naplněném chrámu zaznělo ze&nbsp;všech úst slavné „Vstaltě této chvíle ctný vykupitel! Hallelujah!“, tu&nbsp;se&nbsp;cítilo děvče uneseno mocným citem, prsa se&nbsp;jí&nbsp;dmula, pudilo ji&nbsp;to&nbsp;ven, ven do&nbsp;širé prostory, kde by&nbsp;mohla dát průchod nevýslovnému jásotu, který jí&nbsp;v&nbsp;duši hlaholil. Celý večer bylo jí&nbsp;neobyčejně milo, a&nbsp;když jí&nbsp;dávala babička dobrou noc, vzala ji&nbsp;okolo krku a&nbsp;pustila se&nbsp;do&nbsp;pláče. „Co je&nbsp;ti, proč pláčeš?“ ptala se&nbsp;jí&nbsp;babička.&nbsp;– „Nic mi&nbsp;není, babičko, v&nbsp;sobě mám radost, že&nbsp;musím plakat,“ odpovědělo děvče. A&nbsp;stařenka sehnula se, políbila vnučku na&nbsp;čelo a&nbsp;pohladila jí&nbsp;líce, neříkajíc ani slova. Znalať svoji Barunku!&nbsp;–</span></p>
          <p class="chunk" data-nb-ref-number="8" data-nb-words="240" data-nb-chars="1399"><span class="idea" data-nb-ref-number="8" id="idea8" data-nb-words="240" data-nb-chars="1399">Na&nbsp;Boží hod vzala babička k&nbsp;svěcení s&nbsp;sebou do&nbsp;kostela mazanec, víno a&nbsp;vejce. Když to&nbsp;pak domů přinesla, rozkrájelo se&nbsp;svěcené, každý z&nbsp;domácích dostal od&nbsp;obého po&nbsp;kousku a&nbsp;trochu vína. Drůbež a&nbsp;dobytek dostaly zase od&nbsp;obojího jako na&nbsp;Vánoce, aby prý byly domu příchylné a&nbsp;hojný užitek dávaly, povídala babička. V&nbsp;pondělí byl ale na&nbsp;ženské zlý den, byla dynovačka a&nbsp;koleda. Sotva byly Proškovic ráno vstaly a&nbsp;se ustrojily, již ozývaly se&nbsp;za&nbsp;dveřmi hlasy: „Já jsem malý koledníček“ atd., a&nbsp;tu najednou zaklepal kdosi na&nbsp;dveře; Bětka šla otevřít, ale opatrně otvírala, mohli to&nbsp;být i&nbsp;chlapci, neboť jisto bylo, že&nbsp;žádný ze&nbsp;známých vyšlehání nedaroval. Byl to&nbsp;pan otec, nejranější ze&nbsp;všech. Přišel jako svatoušek, přál „šťastné a&nbsp;veselé hody“, pod kabátem měl ale schovanou vrbovou dynovačku; tu&nbsp;najednou s&nbsp;ušklíbnutím vytáhl a&nbsp;začal ženské šlehat. Dostaly všechny, i&nbsp;hospodyně, Adélka, i&nbsp;babičku šlehl přes faldy, „aby blechy neštípaly,“ dodal se&nbsp;smíchem. A&nbsp;jako každý jiný koledník dostal také pan otec po&nbsp;vajíčku, po&nbsp;jablíčku. „Co hoši, jak jste koledovali?“ ptal se&nbsp;pan otec chlapců.&nbsp;– „To jsou pěkní, jindy se&nbsp;jim nechce z&nbsp;lože, dnes ale sotva jsem vstala, už&nbsp;byli v&nbsp;sednici, aby mně vyšlehali,“ žalovala Barunka a&nbsp;pan otec i&nbsp;chlapci se&nbsp;jí&nbsp;vysmáli. Přišel i&nbsp;pan myslivec dolů dynovat, i&nbsp;Míla i&nbsp;Tomeš, zkrátka nebyl pokoj celý den a&nbsp;děvčata, jak zhlédly chlapce, schovávaly holá ramena pod zástěry.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./babicka_021.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>